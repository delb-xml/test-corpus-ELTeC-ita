<?xml version="1.0" encoding="UTF-8"?>
<?xml-model href="https://github.com/COST-ELTEC/Schemas/raw/master/eltec-1.rng" type="application/xml" schematypens="http://relaxng.org/ns/structure/1.0"?>
<?xml-model href="https://github.com/COST-ELTEC/Schemas/raw/master/eltec-1.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0"
     xmlns:e="http://distantreading.net/eltec/ns"
     xml:lang="it"
     xml:id="IT18891">
   <teiHeader>
      <fileDesc>
         <titleStmt>
            <title>La trovatella di Milano : edizion ELTeC</title>
         	<author>Invernizio, Carolina (1851-1916)</author>
            <respStmt>
               <resp>Editor</resp>
               <name>Ciotti, Fabio</name>
            </respStmt>
         </titleStmt>
         <extent>
            <measure unit="words">21521</measure>
         </extent>
         <publicationStmt>
            <publisher ref="https://distant-reading.net">COST Action "Distant Reading for
					European Literary History" (CA16204)</publisher>
            <distributor ref="https://zenodo.org/communities/eltec/">Zenodo.org</distributor>
            <date when="2019-11-14"/>
            <availability>
               <licence target="https://creativecommons.org/licenses/by/4.0/"/>
            </availability>
            <ref type="doi" target="https://doi.org/10.5281/zenodo.3462435"/>
            <!--Published as part of ELTeC : -->
         </publicationStmt>
         <sourceDesc>
            <bibl type="printSource">
               <author ref="VIAF:90127951">Invernizio, Carolina</author>
               <title>La trovatella di Milano</title>
               <respStmt>
						<!-- Curatori dell'edizione cartacea -->
                  <resp>editor</resp>
                  <name>Barbini, Carlo</name>
               </respStmt>
               <publisher>Carlo Barbini</publisher>
               <pubPlace>Milano</pubPlace>
               <date>1889</date>
            </bibl>
         </sourceDesc>
      </fileDesc>
      <encodingDesc n="eltec-1">
         <p><!--Tutti i materiali paratestuali della fonte cartacea non riconducibili alla responsabilità dell'autore dell'opera sono stati soppressi nella versione digitale Livello medio: controllo a 
				video con collazione con edizione di riferimento I simboli di citazione e di discorso diretto presenti sulla fonte cartacea sono stati rappresentati sulla versione digitale 
				I trattini di sillabazione a fine riga sono stati soppressi e le parole ricomposte Classificazione Decimale Dewey Classificazione generi BibIt--></p>
      </encodingDesc>
      <profileDesc>
         <langUsage>
            <language ident="it">Italiano</language>
         </langUsage>
         <textDesc>
            <e:authorGender key="F"/>
            <e:size key="short"/>
            <e:reprintCount key="high"/>
            <e:timeSlot key="T3"/>
         </textDesc>
      </profileDesc>
      <revisionDesc>
         <change when="2022-02-03"> Revision in ELTeC format:Parolari, Marco </change>
         <change when="2019-06-21">Revisione in formato ELTeC: Arianna Pizzicori</change>
      </revisionDesc>
   </teiHeader>
   <text xml:id="IT004">
      <body>
         <div n="1" type="chapter" xml:id="IT004001">
            <pb n="9"/>
            <head>CAPITOLO PRIMO.</head>
            <head>La maschera misteriosa.</head>
            <p>La mezzanotte era ribattuta a tutti gli orologi della città, quando Maria, la
					bella guantaia di Porta Vittoria, si decise chiudere il suo negozio. Aveva fatto
					così tardi, perchè era l'ultimo giorno di carnevale e gli avventori non erano
					mancati.</p>
            <p>Maria appariva stanca, abbattuta. I suoi grandi occhi azzurri, lieti e brillanti,
					si mostravano leggermente velati; i capelli finissimi castani, le cadevano in
					disordine sul collo e sulla fronte; le guancie aveva pallide, la piccola bocca
					sorridente, un po' scolorita.</p>
            <p>Tuttavia era sempre affascinante: un abito di panno verde con corsaletto di panno
					bianco ricamato in spighetta dorata, dava risalto alla grazia delle tornite
					spalle e faceva spiccare la vita sottile,<pb n="10"/> flessibile: alla leggiadra
					semplicità del suo portamento, univa un'altera castità.</p>
            <p>Messi gli sporti alle vetrine, Maria stava per ritirarsi, quando un individuo
					mascherato, che veniva correndo dalla parte del bastioni, si slanciò nel
					negozio, respingendo indietro con un urto la giovine ed esclamando con voce
					soffocata: Per pietà, nascondetemi, salvatemi.</p>
            <p>Nel primo sbalordimento, Maria era per chiamare aiuto; ma l'individuo si era
					tolta la maschera e mostrava un viso così gentile, animato dal fulgore di due
					occhi nerissimi e da un sorriso così incantevole, che la giovine si affrettò a
					chiudere l'uscio e mettervi il catenaccio.</p>
            <p> Eccovi al sicuro disse quindi colla sua voce fresca, armoniosa ma non posso già
					tenervi qui tutta la notte.</p>
            <p> Nè io abuserò a lungo della vostra gentilezza; mi basta far perdere le mie
					traccie.</p>
            <p>Maria sussultò, guardando con maggiore curiosità lo sconosciuto. Egli indossava
					un ampio domino nero, che aprendosi sul dinanzi, lasciava scorgere al disotto un
					ricco costume di raso celeste e argento: il cappuccio del domino essendogli
					caduto sulle spalle, mise allo scoperto una testa bionda e ricciuta come quella
					di un fanciullo.</p>
            <p> Eravate dunque inseguito? chiese la giovine arrossendo alquanto.</p>
            <p> Sì, ma spero non mi prenderete per un ladro o qualche malfattore travestito,
					sorpreso dalle guardie: chi mi seguiva è un mio nemico ed io avevo le mie buone
					ragioni per non cadere nelle sue mani.</p>
            <pb n="11"/>
            <p>Poi cambiando vivamente discorso: Mi dispiace darvi incomodo aggiunse voi forse
					stavate per recarvi al riposo.</p>
            <p> È vero, ma se starò alzata un'ora di più, non ne soffrirò. Abito qui sopra:
					dalla retrobottega, posso salire in casa.</p>
            <p> State sola?</p>
            <p> Ho con me la mamma, ma ella, povera vecchia, va a letto presto.</p>
            <p> Non avete paura giovane e bella come siete rimanere senza alcuno, di notte, in
					negozio?</p>
            <p>Maria alzò il bel capo con alterezza, schiuse le labbra al sorriso e fissando sul
					giovane uno sguardo calmo e sicuro, che annunziava la perfetta quiete della sua
					anima.</p>
            <p> Paura? esclamò E di chi? I ladri farebbero un magro bottino e in quanto a me, se
					qualcuno ardisse insultarmi, saprei difendermi.</p>
            <p>Il suo viso, l'atteggiamento, esprimevano una tale energia, che lo sconosciuto la
					guardò con viva ammirazione.</p>
            <p> Sapete a cosa penso? disse dopo un momento di espressivo silenzio, appoggiandosi
					con un gomito al banco, mentre la guantaia rimetteva in ordine alcune scatole
					negli scaffali.</p>
            <p> Che volete che sappia se non me lo dite. rispose volgendosi a riguardarlo.</p>
            <p> Penso che si deve essere molto felici amati da voi.</p>
            <p>Un vivace rossore salì alle guancie di Maria: ella alzò graziosamente le
					spalle.</p>
            <p> Io non amo alcuno. disse.</p>
            <pb n="12"/>
            <p>Egli scosse dolcemente il biondo capo.</p>
            <p> Non è possibile.</p>
            <p>Maria ebbe un sorriso affascinante.</p>
            <p> Avete ragione, vi ho ingannato: amo, anzi adoro... mia madre.</p>
            <p>Poi ritornando seria e come pigliasse un'improvvisa risoluzione.</p>
            <p> Temete signore chiese che la persona, dalla quale eravate inseguito, vi abbia
					veduto entrar qui?</p>
            <p> Spero di no, avevo molto vantaggio su di lei, tuttavia scommetto che sta
					perlustrando la strada...</p>
            <p> Se ascoltaste un mio consiglio, cangereste d'abiti.</p>
            <p> Potete procurarmene degli altri?</p>
            <p> Ve ne posso dare uno dei miei.</p>
            <p> Un travestimento da donna? Ebbene, perchè no? Siamo di carnevale: accetto.</p>
            <p> Attendete un momento: vado a prepararvi quanto può occorrervi.</p>
            <p>Disparve nella retrobottega, lasciando solo lo sconosciuto. Allora il viso di
					questi subì una trasformazione: la fronte gli si corrugò come quella dì un
					vecchio: i suoi occhi presero un'espressione dura, quasi crudele, le sue labbra
					si raggrinzarono.</p>
            <p> Che disdetta! mormorò Eppure avevo sperato di raggiungere il mio intento! Ma
					prenderò la mia rivincita e prima che egli giunga a possedere Adriana, lo voglio
					morto.</p>
            <p>Si ricompose, perchè Maria rientrava.</p>
            <p> Signore diss'ella con semplicità e franchezza<pb n="13"/> andate a cambiarvi:
					troverete tutto pronto: io vi attendo qui.</p>
            <p>Rimase in piedi, presso il banco, meditabonda. Non sentiva più la stanchezza, si
					trovava sotto il fascino di una potente emozione, senza saper spiegarsene il
					perchè.</p>
            <p>Maria era usa servire degli avventori giovani, belli, eleganti; molti si recavano
					appositamente da lei, per avere l'occasione di ammirarla, sussurrarle qualche
					dolce parola, farle un po' di corte. La guantaia accettava sorridendo quegli
					omaggi e dichiarazioni, ma non incoraggiava alcuno; il suo cuore era rimasto
					fino allora tranquillo, la sua riputazione d'onestà non aveva ricevuta la più
					piccola macchia.</p>
            <p>Ma in quella notte, la presenza dello sconosciuto le cagionava un insolito,
					involontario turbamento: il cuore le batteva a colpi precipitosi. Avrebbe voluto
					sapere chi egli fosse, da qual luogo era fuggito in quel costume e perchè lo
					perseguitavano.</p>
            <p>Fu scossa nel vederlo ricomparire: le sue guancie si infiammarono ed un sorriso,
					un po' tremulo, inarcò le sue rosee labbra.</p>
            <p>Vestito da donna, egli sembrava ancora più carino, civettuolo. Se due
					piccolissimi baffetti biondi non gli avessero ombreggiata la bocca, si sarebbe
					davvero potuto prendere per una leggiadra ragazza. Non mostrava alcun impaccio
					sotto quegli abiti femminili, anzi il suo elegante personale, pareva aver
					acquistato maggiore sveltezza ed elasticità.</p>
            <p> Come vi sembra che stia?</p>
            <p> A meraviglia, nessuno vi riconoscerà, specialmente se abbasserete il velo del
					cappello.</p>
            <pb n="14"/>
            <p> Volevo guardarvi ancora una volta.</p>
            <p>Per nascondere il suo rossore e la sua confusione, Maria si affrettò a rivolgersi
					ed a togliere il catenaccio dalla porta.</p>
            <p> Fermatevi esclamò con vivacità lo sconosciuto voglio dirvi che domani vi
					rimanderò i vostri abiti e pregarvi a non serbare di me una triste impressione,
					a perdonarmi.</p>
            <p>Maria invece di rispondere, dischiuse la porta e dopo aver guardato al di fuori,
					rivolse il viso, ritornato pallido ed alquanto serio, verso il giovane.</p>
            <p> La via è libera disse potete uscire, signore.</p>
            <p>Lo sconosciuto con un moto pronto al pari dell'idea, afferrò con ambe le mani la
					bella testa della guantaia, depose sulle labbra di lei un bacio infuocato, poi
					slanciandosi in istrada, scomparve.</p>
            <p>A Maria le parve che con quel bacio, egli le avesse portata via l'anima, tanto fu
					scossa sino in fondo al suo essere.</p>
            <p>Rimase un istante come svenuta, con gli occhi umidi, le labbra frementi...</p>
            <p>Poi sembrò respingere dentro di sè quell'impressione e il suo viso riprese
					l'abituale serenità.</p>
            <p>Rinchiuso accuratamente l'uscio, spense il lume e passata nella retrobottega,
					senza osservare gli abiti lasciati dal giovane, prese una lucernetta ad olio e
					per una scaletta di legno, salì alla camera da letto, l'unica stanza di quel
					magazzino.</p>
            <p>Era addobbata modestamente, ma di una pulitezza <pb n="15"/>che incantava. Il
					suolo si mostrava lucidissimo, le pareti parevano colorite di fresco.</p>
            <p>Due letticcioli di ottone, separati da un tavolino da notte, un armadio di noce,
					quattro seggiole intarsiate, un divano di cuoio, uno specchio con cornice di
					rame dorato, un porta-abiti di ferro verniciato, compivano il mobiglio della
					camera.</p>
            <p>Maria entrò in punta di piedi e facendo con una mano riparo alla fiamma della
					lucerna, si avvicinò ad uno dei letti e si pose a contemplare il viso soave,
					sebbene appassito dagli anni, di una donna, che dormiva profondamente,
					appoggiando il capo all'alto del capezzale, sul braccio ripiegato.</p>
            <p>Sul vago sembiante di Maria apparve un'espressione di tenerezza, di contento.</p>
            <p>Quel sonno calmo, quella respirazione dolce e misurata, L'atteggiamento stesso
					tutto pace, rassicurarono la bella guantaia. Sua madre nulla aveva sentito: ella
					poteva nasconderle la strana avventura di quella notte.</p>
            <p>Si ritrasse pian piano e deponendo la lucerna in un angolo, si dispose a
					coricarsi.</p>
         </div>
         <div n="2" type="chapter" xml:id="IT004002">
            <pb n="17"/>
            <head>CAPITOLO SECONDO.</head>
            <head>Cuore di popolana.</head>
            <p>Nel 1848, diciotto anni prima della scena raccontata, allorchè il popolo milanese
					si sentì l'animo di scuotere il giogo austriaco, nelle gloriose cinque giornate,
					anche le donne presero parte alla sollevazione, mostrando come l'amore della
					libertà possa rendere anche i più deboli, audaci ed invitti.</p>
            <p>Fra quelle che più si distinsero, vi fu la Luigia Battistotti maritata Sassi, la
					quale deposti gli abiti femminili, sotto le spoglie di fuciliere, corse nelle
					vie a cercare il pericolo, incoraggiando ovunque, colla sua presenza, i
					combattenti; la Giuseppina Lazzeroni, una bella giovinetta che seguì a Ponte
					Vetero il fratello e combattè intrepidamente al suo fianco, comunicando il suo
					ardore agli altri, <pb n="18"/>facendo prodigi di valore; infine Annetta Durini,
					che fu compagna al marito nelle barricate di porta Tosa, ora Vittoria, dove il
					coraggioso popolano trovò la morte.</p>
            <p>La moglie che se lo vide cadere ai piedi, non si abbandonò ad atti di dolore, di
					disperazione: inginocchiatasi, baciò con rispetto quella fronte crivellata di
					palle, tolse dal collo del morto una sciarpa inzuppata di sangue, che nascose in
					seno, poi sorse animosa, ricominciando a combattere.</p>
            <p>L'idea di vendicare quel prode, che ella avea tanto amato, accrebbe la sua
					energia, la fece comparire come trasfigurata. Annetta Durini aveva oltrepassati
					i quarant'anni; ma la freschezza della carnagione, gli occhi scintillanti, i
					denti bianchissimi, i capelli folti e neri, la facevano apparire assai più
					giovine.</p>
            <p>Indossava un abito corto, stretto ai fianchi opulenti, un corsaletto le cingeva
					il busto scultorio; portava il cappello all'italiana; al collo teneva un
					fazzoletto di seta negligentemente annodato, in mano la carabina, alla cintura
					un pugnale ed una pistola.</p>
            <p>A Porta Tosa, ebbe il cappello portato via dalle palle nemiche, per aver difesa
					una famiglia, che stava per cadere in mano ai Croati; più tardi, mentre
					confortava un moribondo, fu ferita alla nuca. Tuttavia non si scompose e
					malgrado il sangue che le pioveva sul collo e sulle mani, continuò il suo
					pietoso ufficio.</p>
            <p>Durante le cinque giornate, Annetta non posò mai le armi; ma allorquando gli
					Austriaci ebbero <pb n="19"/>provato invano il ferro ed il fuoco contro la città
					protetta da un santo diritto; quando tanto peso di forza brutale, dovette cedere
					alla generosa audacia, all'eroismo dei prodi milanesi, che con tanto sangue
					pagavano la loro libertà; la coraggiosa popolana, affranta dalle fatiche,
					spossata da lungo digiuno, si ritrasse alla sua abitazione, in una di quelle
					poche case di Porta Tosa, che non erano state completamente devastate dalle
					fiamme e dal saccheggio. Per la prima volta, dopo tanti giorni di lotta, di
					energia, Annetta nell'entrare in quella casa fu assalita dallo scoraggiamento,
					da una muta disperazione.</p>
            <p>Ormai ella avrebbe cercato invano nelle sue stanze il volto adorato del marito:
					non avrebbe più intesa la voce di lui, nè si sarebbero potuto rallegrare insieme
					della vittoria ottenuta. Di più non aveva un figlio che le ricordasse quelle
					care sembianze, un figlio in cui trasfondere tutto l'amore che aveva portato
					all'eroico defunto. Rimaneva sola al mondo.</p>
            <p>Salì le scale a stento, sentendosi piegare le gambe, cogli occhi velati dalle
					lacrime. Ma ad un tratto ristette come sbalordita. Era giunta sul pianerottolo e
					dinanzi al suo uscio, stesa nel vano, eravi una bambina di forse due anni o poco
					più, di una bellezza angelica, vestita di bianco, ma tutta bruttata di sangue,
					immobile, cogli occhi chiusi, come se fosse morta.</p>
            <p>Chi era? L'avevano uccisa su quella soglia? Vinto il primo moto di raccapriccio,
					Annetta sollevò la fanciullina nelle sue braccia, accostò il suo <pb n="20"/>orecchio al cuore di lei e con un fremito di gioja indescrivibile, si accorse
					che batteva ancora.</p>
            <p> Vive, la salverò! disse la popolana con mirabile espressione di entusiasmo, di
					risolutezza, dimenticando i proprii dolori in quella nuova opera di carità.</p>
            <p>Annetta portò la fanciullina sul letto e si mise a svestirla delicatamente, per
					riscontrare se aveva qualche ferita sul tenero corpicino. Intanto non potè a
					meno di rimarcare la biancheria finissima, l'eleganza degli stivaletti, le calze
					di seta a trafori e sopratutto la colpì un bizzarro medaglione d'oro, che
					raffigurava una testa da morto, appeso ad una microscopica catenella pure
					d'oro.</p>
            <p>La popolana mise tutto da parte e constatato con piacere che su quel corpicino di
					una bianchezza nivea, non eravi la minima scalfittura, si adoperò a tutta possa
					per far rinvenire la bambina. Difatti questa non tardò ad agitarsi, ad aprire
					gli occhi, balbettando: Mamma, mamma.</p>
            <p>Annetta fu assalita da una commozione straordinaria a quella vocina dolce,
					carezzante.</p>
            <p>Si chinò a baciare la bambina, che sorrise ripetendo: Mamma.</p>
            <p> Non sono io la tua mamma, cara, ma sento già di amarti come tale. Dimmi chi sei,
					come ti chiami.</p>
            <p>La bambina la fissava con due begli occhi di un azzurro profondo, dallo sguardo
					un po' trasognato, smarrito. Balbettò alcune parole incomprensibili, poi si mise
					a piangere.</p>
            <pb n="21"/>
            <p>Alla popolana sorse l'idea che la fanciulletta potesse aver fame. Corse ad una
					madia, dove trovò ancora un pane assai duro, ne inzuppò alcune fette in un
					bicchiere di vino e gliele portò.</p>
            <p>La bambina si mise a mangiare avidamente. Annetta l'imitò. Il sole brillava nella
					stanza riempiendola di calore, di allegrezza. Un senso di benessere infinito
					invadeva il cuore della popolana. Ebbe per un istante il pensiero di nascondere
					gelosamente quella piccina, conservarla per sè sola. Come avrebbe rallegrata la
					sua solitudine, riempito il suo cuore! Quanti baci, carezze, cure infinite,
					avrebbe avute per lei!</p>
            <p>Ma quasi tosto provò un brivido di rimorso; quella creaturina doveva avere una
					madre, che forse in quell'istante la piangeva, la chiamava con grida
					disperate.</p>
            <p>La popolana non poteva mentire al suo cuore: non pensò più alla propria felicità,
					ma grande d'abnegazione, consolandosi all'idea della gioja che avrebbe procurata
					a quella madre, si mise tosto a farne ricerca. Ma per quanto s'informasse,
					mettesse in moto vicini ed amici, non potè trovare alcuna traccia dei parenti di
					quella fanciullina, nè giunse mai a sapere da chi fosse stata posta sulla soglia
					del suo uscio e da chi provenisse quel sangue, dal quale aveva aspersi i candidi
					abitini.</p>
            <p>La bambina non era in grado di dare <corr>spiegazioni</corr>: l'unica parola che
					uscisse chiara dai suoi rosei labbruzzi era quella di "mamma"</p>
            <p>Annetta non ebbe allora più scrupoli di tenerla con sè e in memoria del suo
					Mario, l'adorato marito,<pb n="22"/> la chiamò Maria, Gli anni passarono senza
					portare maggior luce sul mistero della trovatella e la popolana finì col non
					pensarci più e considerarla come una sua vera figlia.</p>
            <p>Annetta aveva da parte un buon gruzzolo, perchè il mestiere d'armaiuolo
					esercitato dal marito gli aveva dati molti guadagni e permesso delle
					economie.</p>
            <p>La popolana spese una parte di quel denaro per far istruire la fanciulla e quando
					Maria compì il quattordicesimo anno, secondo i calcoli fatti da Annetta, la mise
					presso una sua amica, una buona vedova, che aveva un negozio da guantaja, assai
					rinomato, sul Corso di Porta Vittoria, onde l'iniziasse al suo mestiere.</p>
            <p>E l'anno dopo, essendo la vedova improvvisamente morta, Annetta rilevò dagli
					eredi il negozio, pagando tutto a pronti contanti e andando a stabilitisi
					definitivamente con Maria.</p>
            <p>La giovinetta si faceva ogni giorno più bella e bisognava vedere con quanta
					grazia e sveltezza sapeva servire gli avventori e come teneva in ordine i libri
					di negozio.</p>
            <p>La popolana, un po' indebolita di forze, per una malattia alle gambe, sedeva
					abitualmente dietro al banco, contemplando come in estasi quella bella creatura,
					che aveva il potere di rianimarla, farla sorridere, sviare dalla sua mente un
					cumulo di tristi memorie.</p>
            <p>Annetta aveva nascosto a Maria in qual modo era divenuta sua figlia, perchè
					l'avvenuto era svanito come un sogno dalla mente della fanciulla. <pb n="23"/>Questa credeva la popolana sua madre ed i vincoli d'affetto che univano quelle
					due buone creature, si facevano ogni giorno più saldi.</p>
            <p>A vent'anni, Maria si mostrava in tutto il pieno sviluppo della sua bellezza
					affascinante. Aveva avute parecchie richieste di matrimonio, che sempre rifiutò,
					dicendo di trovarsi troppo felice al fianco di sua madre per desiderare altra
					sorte. Non aveva ancora amato. Eppure nelle sue vene scorreva un sangue caldo,
					impetuoso, aveva la fantasia vivacissima e l'avventura di quella notte colla
					maschera misteriosa, la gettò bruscamente in un mondo d'idee nuove per lei e
					perciò appunto più pericolose.</p>
            <p>Invano la bella guantaja cercò dormire: nell'ombra della stanza, vedeva sempre
					l'immagine dello sconosciuto, sentiva ancora sulle sue labbra il tocco bruciante
					delle labbra di lui.</p>
            <p>L'alba la sorprese cogli occhioni spalancati, il viso pallido, abbattuto, le
					labbra frementi, che mormoravano quasi inconscie: Chi sarà mai? Lo rivedrò io
					ancora?</p>
         </div>
         <div n="3" type="chapter" xml:id="IT004003">
            <pb n="25"/>
            <head>CAPITOLO TERZO.</head>
            <head>Il segreto di un milionario.</head>
            <p>Erano le cinque di sera. In un salottino appartato, caldo, elegantissimo di uno
					dei più sontuosi palazzi di Milano, sdraiato su di una poltrona, stava un uomo
					di una sessantina d'anni, dal sembiante triste e corrucciato.</p>
            <p>Indossava una veste da camera di grosso drappo scarlatto, guernita di passamani
					d'oro: la testa portava nuda, perchè i capelli erano ancora foltissimi, tagliati
					a spazzola, grigiastri sulle tempia, le cui vene prominenti si gonfiavano alla
					minima emozione. Il viso di una bianchezza cerea spiccava ancora più sotto la
					lunghissima barba di un nero d'ebano; i suoi occhi bigi avevano uno sguardo
					duro, imperioso; il sorriso ironico delle sfingi increspava le sue labbra
					sottili.</p>
            <p>Quell'uomo era il conte Ercole Patta, da pochi <pb n="26"/>anni dimorante a
					Milano, sebbene dicesse di esservi nato e parlasse difatti il più puro dialetto
					lombardo.</p>
            <p>Un profondo mistero avvolgeva la sua vita passata: era noto solo, che veniva da
					Vienna, dove eragli morta la moglie, lasciandogli una figlia, Adriana, che
					all'epoca del nostro racconto, compiva sedici anni ed era l'unica erede di
					colossali ricchezze; un tipo perfetto dell'avvenenza tedesca ed alle cui fisiche
					doti stavano al pari quelle morali.</p>
            <p>La casa del conte Patta era il soggiorno della più schietta ospitalità; in essa
					vi convenivano i più ragguardevoli uomini politici, il fiore della cittadinanza.
					Il conte riceveva tutti con affabilità e confidenza, ma quanto più si mostrava
					in società espansivo, buon parlatore, allegro compagnone, altrettanto in privato
					era burbero, taciturno, glaciale.</p>
            <p>Con sua figlia andava poco d'accordo, giacchè egli voleva darle in isposo un
					certo marchese Diego Tiani, un orfano che alloggiava nello stesso palazzo,
					perchè il conte diceva essergli stato raccomandato dal padre morente, e faceva
					la vita del gran signore. Ma sebbene Diego possedesse un sembiante incantevole,
					uno spirito inesauribile e contasse grandi ed innumerevoli trionfi colle dame,
					Adriana gli preferiva Gabriele Terzi, il figlio di un onesto commerciante, un
					giovane di alti intendimenti, con un cuore d'oro, una fisonomia dolcissima,
					aperta, leale.</p>
            <p>Si erano incontrati ad una stazione balnearia, si amarono al primo sguardo
					scambiato fra loro e non era trascorso un mese, che se lo confessarono a voce
					bassa; giurandosi fedeltà eterna.</p>
            <pb n="27"/>
            <p>Gabriele giunto a Milano fece chiedere dal padre la mano dell'adorata giovinetta:
					il conte Patta rifiutò decisamente. Ma gl'innamorati non perdono giammai la
					speranza.</p>
            <p>Gabriele si sentiva amato ed era quasi convinto che un giorno o l'altro, il conte
					si sarebbe piegato alle sue preghiere ed a quelle della figlia. Ed intanto
					andava ovunque trovavasi Adriana per ammirarne i vezzi, averne i sorrisi,
					raccogliere i fiori, che ella non mancava mai di lasciare cadere sul suo
					cammino. Diego sapeva tutto ciò ed esecrava il suo rivale e vedendo di non
					riuscire in alcun modo togliere l'immagine di lui dal cuore di Adriana,
					determinò di provocare il giovane. Ma questi rispose all'attacco con tal
					dignità, che il giovane marchese ne uscì sconfitto, umiliato. Allora la sua
					rabbia non ebbe più freno e l'ultima notte di carnevale, avendo sorpreso
					Gabriele sotto le finestre di Adriana, l'assalì a tradimento. Ma il giovane si
					difese con tale impeto, che disarmò l'assalitore, il quale dovette cercare uno
					scampo nella fuga, soddisfatto ancora di non essere stato riconosciuto.</p>
            <p>Il giorno seguente, Diego si ebbe un lungo e segreto colloquio col conte.
					Allorchè il giovane lasciò il gabinetto, il gentiluomo apparve fortemente
					turbato e durò fatica a calmarsi.</p>
            <p>Finalmente suonato con violenza il campanello, ordinò al cameriere accorso di far
					avvertire la contessina Adriana, che il padre desiderava parlarle.</p>
            <p>E si sdraiò sulla poltrona ad attenderla. La giovinetta non tardò a comparire.
					Era adorabile nel suo semplice abito di flanella bianca, stretto alla <pb n="28"/>cintura da un nastro di raso celeste. Un nodo di egual colore, le fermava le
					treccie biondissime, cadenti sulle spalle. Il suo viso di un ovale perfetto, era
					impareggiabile per nobiltà ed attrattive; la bocca aveva piccola e porporina, il
					naso diritto, colle narici lievemente dilatate, il colorito soave, gli occhi
					azzurri, grandi, vivacissimi.</p>
            <p>Entrando, aveva un dolce sorriso sulle labbra.</p>
            <p> Eccomi, caro papà, disse avvicinandosi a lui e baciandolo in fronte, che vuoi
					dalla tua Adriana?</p>
            <p> Vorrei essere ubbidito.</p>
            <p>Il tuono brusco con cui furono pronunziate queste parole, fecero trasalire la
					giovinetta.</p>
            <p> Non l'ho sempre fatto? replicò.</p>
            <p> No, giacchè persisti nel rifiuto a sposare il marchese Diego.</p>
            <p> Ma io non l'amo, il mio cuore è di un altro.</p>
            <p> Che non sarà giammai tuo marito.</p>
            <p>Adriana tremava d'una inaudita commozione, pure nel suo immenso amore per il
					giovane attinse coraggio, che in altra circostanza forse le sarebbe mancato.</p>
            <p> Ebbene sia disse con voce sicura rinunzierò a Gabriele, ma non sarò di
					Diego.</p>
            <p> E se io te l'imponessi?</p>
            <p> Non puoi volere la mia morte, perchè ti giuro che prima di appartenere a lui, mi
					ucciderei.</p>
            <p> Ma che ti ha fatto Diego perchè tu l'odia tanto?</p>
            <p> Nulla, ma un vago istinto mi dice di diffidarne e mi sembra che tu stesso ne
					abbia paura.</p>
            <p>Il conte pallido come un morto, guardò Adriana <pb n="29"/>con uno sguardo fisso
					e stralunato, mentre colla mano destra increspata, stringeva convulsamente la
					spalliera della poltrona.</p>
            <p> Io! esclamò sordamente Tu sei pazza e giacchè cerchi tutti i mezzi per sottrarti
					alla mia volontà, ti ripeto che in breve dovrai adempirla.</p>
            <p> No, mille volte no! proruppe la fanciulla, benchè nell'accento del padre
					risuonasse una formidabile minaccia.</p>
            <p>Parve che il conte volesse scagliarsi su di lei, tanto era l'impeto con cui si
					sollevò dalla poltrona; ma vi ricadde tosto, con un gesto di noncuranza e di
					disprezzo.</p>
            <p> Esci, disse indicando freddamente l'uscio.</p>
            <p>Adriana si ritirò senza rispondere. Il conte ebbe appena il tempo di passarsi una
					mano sulla fronte per scacciare qualche cruccioso pensiero, che da un altro
					uscio entrava nel salotto Diego.</p>
            <p>Era il giovane che l'ultima notte di carnevale aveva cercato rifugio nel negozio
					della bella guantaia, sconvolgendole il cervello ed il cuore. Vestito colla
					raffinatezza degli eleganti suoi pari, sembrava più seducente, sebbene una lieve
					ruga attraversasse in quel momento la sua bianchissima fronte.</p>
            <p> Ebbene? chiese sdraiandosi con famigliarità su di un divano, incrociando una
					gamba sull'altra e gettando sul conte uno sguardo audace e sprezzante Adriana si
					ostina a rifiutarmi?</p>
            <p>Il conte alzò bruscamente il capo.</p>
            <p> L'hai sentita?</p>
            <p> Sì.</p>
            <pb n="30"/>
            <p> Dunque ho nulla a risponderti. Ed il meglio che tu possa fare, è di cambiare
					idea.</p>
            <p> Niente affatto, perdio! Non cedo con tanta facilità. Tua figlia si rivolta, fa
					l'orgogliosa, ma basterebbe che io le sussurrassi poche parole all'orecchio, per
					vederla piegare: ti è noto se, quando voglio, voglio!</p>
            <p>Il conte aggrottò le ciglia, si morse le labbra.</p>
            <p> Che vorresti dirle? balbettò.</p>
            <p> Ciò che siamo io e te, perbacco. Le <corr>racconterei</corr> per filo e per
					segno il tuo passato, mostrandole l'epistolario che ebbi da mio padre. E quando
					ella saprà che l'uomo, il quale adesso si fa chiamare conte Patta, è stato nel
					quarantotto un infame spia che si vendette successivamente, contemporaneamente a
					tutti, salvo a tradire a tempo opportuno, chi meno lo pagava, per chi gli
					offriva di più; allorchè le racconterò la tua fuga da Milano nelle famose cinque
					giornate, lasciando preda al furore popolare, che voleva far giustizia sommaria
					della spia, una moglie innocente, una tenera bambina...</p>
            <p> Taci, taci... interruppe balbettando per l'ira il conte, rizzandosi con impeto,
					per avvicinarsi al giovane.</p>
            <p>Questi non si mosse, sembrava sfidarlo con gli sguardi arditi.</p>
            <p> Non è la verità?</p>
            <p> Taci ti dico, ho sopportato tutto da te, parole crudeli ed insultanti, ricatti,
					angherie, umiliazioni; mi sono piegato a quanto volesti, non risparmiandoti
					cure, denari, pagando qualsiasi tuo <pb n="31"/>debito. Ma se per rendere
					Adriana tua schiava, tu adoperassi i mezzi usati con me, se dalle tue labbra
					uscisse una sola delle rivelazioni che a me ti compiaci ripetere per tormentarmi
					e minacciarmi, giuro che non uscirai vivo dalle mie mani, mi succeda poi quello
					che si voglia.</p>
            <p>Il suo accento, il suo gesto erano tali da spaventare chiunque altro si fosse
					trovato al posto di Diego. Ma il giovine non dimostrò alcuna emozione.</p>
            <p> Via, via, credo che tu scherzi disse alzando le spalle come io ho semplicemente
					voluto avvertirti, che volendo, avrei il mezzo di abbassare l'orgoglio di
					Adriana e vedermela piangente fra le braccia. Tuttavia credo di aver trovato
					ancor meglio per farla mia moglie e vendicarmi al tempo stesso del mio
					rivale.</p>
            <p>Spiegò il suo progetto che fu approvato dal conte. Erano tornati in apparenza
					calmi e quando si separarono si strinsero da buoni amici, la mano.</p>
            <p>Ma il conte rimasto solo, cadde annichilito sul divano e celando il volto in un
					guanciale di seta, in un parossismo d'ira impotente, pianse come un
					fanciullo.</p>
         </div>
         <div n="4" type="chapter" xml:id="IT004004">
            <pb n="33"/>
            <head>CAPITOLO QUARTO.</head>
            <head>Il Genio del male.</head>
            <p>Per alcuni giorni nessuno si recò al negozio di Maria a riportarle gli abiti ed a
					riprendere il costume da maschera.</p>
            <p>La bella guantaia si era fatta triste e pensierosa, tanto che Annetta non potè a
					meno di accorgersi che qualche cosa di strano avveniva in lei e l'interrogò con
					somma dolcezza, accarezzandola come quando era bambina.</p>
            <p>Maria dapprima non rispose; ma ad un tratto due ardenti lacrime le sgorgarono
					dagli occhi.</p>
            <p>Annetta ne fu spaventata.</p>
            <p> Tu piangi? Ti è accaduto dunque qualche cosa ben di grave? domandò ansiosa.</p>
            <p> No, no, rassicurati, mamma, rispose Maria, mentre un sospiro sfuggiva dal suo
					petto oppresso.</p>
            <pb n="34"/>
            <p>E con tronchi accenti, raccontò quanto le era successo l'ultima notte di
					carnevale.</p>
            <p>Annetta aggrottava le ciglia.</p>
            <p> Perchè non mi svegliasti?</p>
            <p> Non volevo disturbarti.</p>
            <p> Ed intanto ti sei messa nel rischio di vederti usare qualche violenza. Quel
					giovinotto poteva essere un birbante inseguito dalle guardie.</p>
            <p> Oh! mamma, se tu avessi veduto che fisonomia gentile...</p>
            <p> L'apparenza spesse volte inganna: intanto, lo vedi, non ha rimandati i tuoi
					abiti.</p>
            <p> I suoi valgono molto più.</p>
            <p>Li svolse per mostrarglieli e nel far ciò un oggetto cadde con lieve rumore in
					terra. Annetta si affrettò a raccoglierlo. Era un portasigari di velluto, con
					sopravi ricamate in oro le iniziali <hi>D.</hi> e <hi>T.</hi>
            </p>
            <p>Mentre stavano ammirandolo, entrò in negozio una specie di facchino, portando un
					grosso involto.</p>
            <p> Sta qui la signorina Maria? chiese.</p>
            <p>Annetta si avanzò.</p>
            <p> È mia figlia, che volete da lei?</p>
            <p> Consegnarle questa roba.</p>
            <p> So cos'è, posatela sul banco ed aspettate ho da rendervene dell'altra.</p>
            <p> Non ho avuto ordini in proposito disse il facchino volgendole le spalle a
					rivederci.</p>
            <p>Annetta lo richiamò, ma invano. Allora si rivolse alla figlia, che rimaneva
					confusa, turbata.</p>
            <p> Guarda se sono i tuoi abiti.</p>
            <p>Maria svolse il fagotto e gettò un lieve grido <pb n="35"/>di sorpresa. In mezzo
					agli abiti, eravi un cofanetto tutto a dorature, che conteneva un magnifico
					finimento in perle ed un biglietto così concepito.</p>
         </div>
         <div type="notes">
            <p>Signorina Non ricambierò mai abbastanza il servigio che mi rendeste; tuttavia
					serbate per mio ricordo il piccolo dono che vi mando e rivolgete qualche volta
					il pensiero a <hi>Gabriele Terzi, la maschera misteriosa</hi>, alla quale deste
					rifugio l'ultima notte di carnevale.</p>
         </div>
         <div>
            <p> Gabriele Terzi ripetè Annetta allora quel portasigari non è suo, perchè non
					corrispondono le iniziali: basta, non mi soddisfa affatto il regalo dei
					gioielli, che intendi farne?</p>
            <p> Ciò che vorrai, mamma.</p>
            <p> Ebbene, siccome qualche cosa mi dice che quel signor Gabriele lo vedremo ancora,
					così ci penserò io a restituirglieli: deve essere un furbo colui, ma troverà
					pane per i suoi denti.</p>
            <p>Maria non replicò: le faceva male udire sua madre parlare così. Non divideva
					quelle idee, perchè sentiva di amare il giovane di profonda ed irresistibile
					passione. E soffriva per timore di non rivederlo più e si faceva ogni giorno più
					pallida, destando nel cuore di Annetta un acuto dolore.</p>
            <p>La popolana malediva fra sè il giovane venuto a turbare la pace della sua casa;
					ma trascorso quasi un mese e colui non essendo ricomparso, Annetta tornò affatto
					tranquilla, tanto più perchè Maria aveva ripresi i suoi bei colori, l'allegria
					di prima.</p>
            <p>Povera donna! Se ella avesse seguiti i passi della <pb n="36"/>fanciulla, ogni
					qualvolta questa usciva alla mattina per alcune compere o per delle commissioni
					di clienti, l'avrebbe spesso veduta entrare furtiva in una modesta casa presso
					il Mercato delle erbe, salire all'ultimo piano dove il marchese Diego Tiani,
					sotto il nome del suo rivale Gabriele Terzi, stava ad attenderla.</p>
            <p>La prima volta che Maria l'aveva incontrato, uscendo sola, credette venir meno
					dalla gioia; tuttavia quando egli le si accostò, apparve fredda, quasi
					indifferente. Ma presto il ghiaccio si ruppe: il giovane le aveva parlato
					dapprima timido, commosso, poi si abbandonò al linguaggio artificioso, fiorito,
					seducente di tutti i libertini che hanno designata una vittima, affascinando
					Maria, facendole battere il cuore a colpi precipitosi.</p>
            <p>Coi più vivi colori, Diego le dipinse l'amore che l'aveva infiammato per lei, la
					gioia che avrebbe provato sentendosi corrisposto, l'avvenire pieno d'inebrianti
					speranze, di continua felicità che li attendeva.</p>
            <p>E l'incauta cadde nel laccio.</p>
            <p>Ella si recò agli appuntamenti nella casa designatele, in un quartierino
					ammobigliato, che Diego aveva preso in affitto per lei, dicendole essere
					costretto ad agire così, fino a quando avrebbe ottenuto da suo padre il consenso
					al suo matrimonio.</p>
            <p>Maria non aveva alcun sospetto dell'inganno di cui stava per essere vittima.
					Credeva realmente che quel bellissimo giovane, il quale le giurava con tanto
					calore di farla sua moglie, si chiamasse <pb n="37"/>Gabriele Terzi. Non
					prendeva informazioni: le sarebbe sembrato offenderlo: fidava in lui come in
					Dio: gli aveva offerta, donata la sua intera esistenza.</p>
            <p>Eppure Maria non era in fondo così lieta come per il passato: se provava delle
					gioie vivissime, inebrianti, aveva altresì dei momenti di disperato rimorso. Ed
					era quando sua madre la stringeva al seno, la baciava, fissandola negli occhi,
					chiamandola la sua dolce, la sua pura creatura.</p>
            <p>Sorrideva la misera fanciulla e per celare le sue angoscie, aveva impeti di
					allegrezza folle, che Annetta non comprendeva.</p>
            <p>Intanto Diego, il Genio del male, andava diritto al suo infame scopo.</p>
         </div>
         <div n="5" type="chapter" xml:id="IT004005">
            <pb n="39"/>
            <head>CAPITOLO QUINTO.</head>
            <head>Tradimento.</head>
            <p>Adriana si era levata ed avvolta ancora nell'accappatoio da notte, coi capelli
					disciolti, scarmigliati, passò nel suo spogliatoio e sedette dinanzi all'alto
					specchio, attendendo la cameriera che venisse a pettinarla.</p>
            <p>La fanciulla era pallidissima e appena seduta rimase immobile, pensosa, con le
					candide mani abbandonate sulle ginocchia, come dimentica di quanto la
					circondava, assorta in un sogno di amore e di tristezza. Due figure si
					staccavano luminose dal fondo della sua meditazione: quella di Gabriele e quella
					del padre. Il primo le richiamava sulle labbra un angelico sorriso di speranza;
					l'altro le empiva gli occhi di lacrime amare.</p>
            <p>Dall'ultimo colloquio che ella aveva avuto col conte, questi non le aveva più
					rivolta un'amabile <pb n="40"/>parola, un sorriso affettuoso, una carezza. Si
					mostrava di una freddezza pungente, di una placidità irritante.</p>
            <p>L'unica cosa che consolava alquanto la fanciulla, era di non dover più sopportare
					la presenza del marchese Diego: egli non si faceva più vedere da lei, pareva
					essersi allontanato dal palazzo.</p>
            <p>Adriana si trovava già da alcuni minuti assorta nei suoi pensieri, allorchè si
					alzò pianamente una portiera e comparve il conte.</p>
            <p>Egli si fermò un istante a contemplare la figlia, il cui languido atteggiamento,
					mostrava un abbandono, uno sconforto indicibile, poi la chiamò dolcemente a
					nome.</p>
            <p>Adriana a quella voce balzò in piedi confusa, arrossita di essere sorpresa in
					quello smarrimento. Il suo cuore batteva con violenza.</p>
            <p> Papà, mormorò.</p>
            <p> Giungo forse male a proposito, mia cara disse il conte avvicinandosi ma avevo da
					parlarti.</p>
            <p>Sedette al posto lasciato dalla fanciulla, attirò questa sulle sue ginocchia.</p>
            <p>Adriana era sbalordita: sperava e temeva al tempo stesso: quel cangiamento
					improvviso del padre la turbava, mentre abbandonavasi dolcemente nelle braccia
					di lui.</p>
            <p> Dammi ascolto, Adriana disse il conte baciandola io mi sono mostrato un po'
					troppo severo con te; ma ciò che tu forse attribuisti a poco affetto, era invece
					il desiderio di vederti felice.<pb n="41"/> E non lo saresti cara figlia mia, se
					tu dessi ascolto ai sogni del tuo cervello, perchè l'uomo che la tua fantasia ti
					dipinge come il più nobile e leale dei cavalieri, ne è invece il più
					indegno.</p>
            <p>Adriana alzò con impeto la testa, fissando gli occhi lucenti in quelli del
					padre.</p>
            <p> Parli di Gabriele?</p>
            <p> Sì...</p>
            <p> Se qualcuno ti ha parlato male di lui, è un infame calunniatore.</p>
            <p> Nessuno l'accusa, figlia mia: sono le sue azioni stesse che lo disonorano...</p>
            <p>Adriana si sentì freddo al cuore.</p>
            <p> Che ha dunque fatto? Parla.</p>
            <p> Egli tiene una condotta indegna di un giovane onesto, che vuol sposare una
					fanciulla tua pari. Sebbene riprovassi il tuo amore per lui, feci tacere tutti i
					miei sogni, le mie speranze e mi diedi ad informarmi minutamente sul suo conto,
					a spiare tutti i suoi passi. Una voce interna mi diceva che Gabriele
					t'ingannava.</p>
            <p>La fanciulla soffocò un grido.</p>
            <p> È una menzogna disse, mentre il cuore le batteva con indicibile violenza.</p>
            <p> È la verità ribattè il conte con voce che parve commossa. Mentre giurava
					d'amarti sempre, faceva le stesse promesse ad un'altra povera giovane, che
					fidente in lui, gli ha tutto sacrificato.</p>
            <p> No, no, è impossibile, non lo credo.</p>
            <p>Ella sentiva il sangue congelarsele nelle vene e chinava il capo per nascondere
					le lagrime d'ira, di dolore, che le velavano le ciglia. Ma quell'emozione<pb n="42"/> non durò a lungo. Adriana alzò gli occhi divenuti asciutti e con
					accento freddo, scevro da ogni irritazione.</p>
            <p> Padre mio disse voglio conoscere quella fanciulla, parlarle; se ella mi conferma
					i tuoi detti, ti giuro che disprezzerò Gabriele quanto l'ho amato, realizzerò i
					sogni che facesti per me.</p>
            <p>Ella non vide il lampo di trionfo, che solcò le pupille del conte.</p>
            <p> Il tuo desiderio rispose può essere appagato. Quell'infelice vittima di un vile
					seduttore, è Maria, la bella guantaia di Porta Vittoria, una fanciulla che aveva
					fama di onestissima. Tu puoi mandarla chiamare colla scusa di fare degli
					acquisti.</p>
            <p>Adriana si alzò tremenda per sangue freddo, bella di un livido pallore.</p>
            <p> Hai ragione disse lo farò tosto.</p>
            <p>E mentre il conte usciva dalla stanza, suonò con violenza il campanello ed alla
					cameriera accorsa, dette le istruzioni necessarie, per appagare il desiderio di
					vedere la sua rivale.</p>
            <p>Come soffriva, povera Adriana! A momenti sentiva venirle meno il coraggio,
					mancarle il cuore, gonfiarlese gli occhi di lacrime. Poi pensò che mostrandosi
					così sconvolta alla guantaia, poteva farle concepire qualche sospetto, onde
					cercò di frenarsi, si rinfrescò il viso, gli occhi, indossò un abito da casa,
					color corallo, ricamato in oro, che le stava a meraviglia, avvolse in giri
					capricciosi attorno al capo la stupenda capigliatura; fermandola con un pettine
					tempestato di brillanti; poi <pb n="43"/>passò nel suo salottino da lavoro, un
					gioiello di buon gusto, di eleganza artistica. Vi era appena entrata, che la
					cameriera comparve annunciando la giovane guantaia.</p>
            <p> Avanti, disse Adriana con voce alta e ferma, sebbene il cuore le battesse da
					spezzarsi. Maria entrò tenendo fra le mani alcune eleganti scatole. La premura
					con cui era accorsa all'invito della contessina, le aveva infiammato il viso,
					dando maggior risalto ai suoi occhi ammirabili, al suo sorriso affascinante.</p>
            <p>Adriana provò come un capogiro alla vista di quella splendida beltà, ma si rimise
					subito e disse con dolcezza: Mi avete portato qualche cosa di nuovo, di
					bello?</p>
            <p> Ho scelto i migliori campioni del negozio rispose Maria, deponendo le scatole
					sul tavolino, dove stava appoggiata Adriana ed aprendolo. Ne sprigionò un
					profumo delicato di violetta ed alla vista apparvero guanti di ogni lunghezza e
					colore, tenuti insieme da fili invisibili di seta.</p>
            <p>La contessina parve per un istante tutta assorta nell'esaminarli.</p>
            <p> Sì, mi piacciono mormorava però mi sembrano un po' grandi per la mia mano.</p>
            <p>E mostrava la sua manina candida, affusolata, dalle unghie rosee e lucenti.</p>
            <p> Ne abbiamo dei più piccoli, della stessa qualità disse Maria e se la signorina
					si compiacesse dirmi il suo numero...</p>
            <p> Cinque e mezzo.</p>
            <pb n="44"/>
            <p> Allora ho indovinato senza volerlo; ho scelto appunto tal numero e se volesse
					provarsene un paio...</p>
            <p>Adriana acconsentì, e siccome le andavano a pennello, disse che teneva per sè
					tutte le scatole.</p>
            <p> Tanto devono servire per il mio corredo di nozze, aggiunse sorridendo
					forzatamente.</p>
            <p> Ah! la signorina si fa sposa? chiese con indifferenza Maria.</p>
            <p> Sì, e forse avrete sentito a nominare il mio fidanzato: il marchese Diego
					Tiani.</p>
            <p>Maria scosse la leggiadra testa: Adriana la fissava intensamente.</p>
            <p> Eppure il mio fidanzato è amico intimo di un giovane, che gli ha parlato molto
					di voi, aggiunse marcando le parole.</p>
            <p>Maria trasalì, divenne pallida.</p>
            <p> Di me? Forse s'inganna...</p>
            <p> Credo di no. Quel giovane si chiama Gabriele Terzi e si dice vostro amante,
					esclamò la contessina con accento ironico, mordente, perchè il dolore la rendeva
					quasi cattiva.</p>
            <p>Maria alzò con alterezza il capo: il suo sembiante parve irradiato da una sublime
					fede...</p>
            <p> Gabriele non è mio amante, ma il mio sposo proruppe con una specie d'impeto. Fra
					pochi giorni dobbiamo essere uniti ed egli ha rinunziato per me ad una fanciulla
					ricchissima, che non amava.</p>
            <p>Adriana dovette fare uno sforzo sopra sè stessa per non mostrare la sua
					straziante emozione; ma il sorriso che dischiuse le sue labbra, apparve
					un'orribile smorfia.</p>
            <pb n="45"/>
            <p> Vi disse anche il nome di quella fanciulla? chiese a denti stretti.</p>
            <p> Che m'importava saperlo, dal momento che ero sicura del cuore di Gabriele?</p>
            <p> Ah! sì tenetevelo caro il suo cuore replicò la contessina con tale inflessione
					di voce, che fece trasalire la guantaia soltanto pregate il vostro sposo di
					essere più prudente e non parlare con tanta leggerezza di voi cogli amici.</p>
            <p>Poi, colla massima disinvoltura: Siamo intese, mia cara, tengo i guanti per me:
					la mia cameriera passerà a pagarli.</p>
            <p>Senza dare alla giovine il tempo di rispondere, suonò il campanello ed alzata una
					portiera scomparve. Rientrò nel suo spogliatoio profondamente accasciata e
					lasciatasi cadere su di un divano, nascose il viso sconvolto in un guanciale di
					velluto ricamato e pianse, pianse lungamente, mormorando fra i singhiozzi:
					Oh!... infame, infame... ed io che l'amavo tanto.</p>
            <p>Una mano che si posò sopra il biondo suo capo, la fece trasalire, alzare di
					botto... Era suo padre pallidissimo, commosso...</p>
            <p> Ebbene Adriana, avevo ragione?</p>
            <p> Sì, papa, sì... perdono...</p>
            <p>Gli si gettò nelle braccia singhiozzando, nascose sul petto di lui, il viso
					scolorito...</p>
            <p> Non piangere così: colui non merita le tue lacrime, ma il tuo disprezzo.</p>
            <p>Ella si scosse, un vivo rossore le salì alla fronte: gli occhi ridivennero
					asciutti.</p>
            <pb n="46"/>
            <p> Hai ragione, non voglio pensarci più disse alzando risoluta il capo. E puoi
					avvertire Diego che accetto la sua mano.</p>
            <p>Gli sguardi del conte lampeggiarono.</p>
            <p> Dici il vero? Non ti pentirai?</p>
            <p>Ella soffocava fra i palpiti tumultuosi del cuore, tuttavia rispose con voce
					ferma: Non ho che una parola e per mostrarti quanto la mia risoluzione sia
					irrevocabile, ti prego ad effettuare il matrimonio al più presto possibile.</p>
            <p> Ma è ciò che io e Diego desideriamo, cara figlia mia, mormorò il conte con
					espansione.</p>
            <p>E mentre le sue labbra menzognere si posavano sulla fronte incontaminata di
					Adriana, pensava fra sè, con un sospiro di sollievo: Il briccone l'ha proprio
					indovinata!</p>
         </div>
         <div n="6" type="chapter" xml:id="IT004006">
            <pb n="47"/>
            <head>CAPITOLO SESTO.</head>
            <head>Vittime e seduttore.</head>
            <p>Da circa due ore il marchese Diego Tiani si trovava nell'appartamento ammobiliato
					preso in affitto presso il mercato delle erbe, attendendo Maria. Egli
					passeggiava impaziente nel salotto, mormorando fra sè: Tarda quest'oggi; per
					fortuna sarà l'ultima volta: cominciava a pesarmi questa commedia di sentimento,
					non adatta certamente per me.</p>
            <p>Un leggiero tintinnio del campanello lo scosse, gli fece spuntare un sorriso
					sulle labbra.</p>
            <p>Corse ad aprire e la giovane guantaia era appena entrata, che Diego senza
					osservarla, la strinse fra le sue braccia, ne cercò le labbra, imprimendovi dei
					baci lunghi, ardenti.</p>
            <p>Maria però, lungi dal corrisponderlo come altre volte, si svincolò sdegnosa e
					mostrando il suo viso alterato, pallidissimo.</p>
            <pb n="48"/>
            <p> Lasciami, disse freddamente.</p>
            <p>Diego aggrottò le ciglia.</p>
            <p> Che vuol dire questa novità? Ti sono forse venuti a noia i miei baci?</p>
            <p> No, ma non voglio che essi formino argomento di scherzo fra i tuoi amici.</p>
            <p>Era rimasta in piedi così parlando. Diego dinanzi a lei, la fissava con
					sorpresa.</p>
            <p> Che intendi dire? Non ti comprendo.</p>
            <p>Le labbra rosse di Maria avevano perduto il loro splendido colorito: erano livide
					e tremavano convulse.</p>
            <p> Conosci un certo marchese Diego Tiani? chiese.</p>
            <p>Il giovane non battè palpebra.</p>
            <p> È uno dei miei migliori amici rispose con perfetta calma, impudenza un buon
					ragazzo, al quale ho promesso di ricambiar presto i confetti di nozze, perchè
					egli prende moglie fra poco...</p>
            <p> È vero che gli hai parlato di me?</p>
            <p> Senza dubbio e ciò deve provarti l'immensità del mio affetto. Diego mi vantava
					un giorno la sua fidanzata, una sciocca che nutre molto dispetto per me, non
					essendomi mai schierato nel numero dei suoi ammiratori, e diceva che
					nessun'altra fanciulla a Milano poteva starle al pari: allora io non seppi
					resistere e risposi al mio amico che se ti avesse conosciuta, certamente avrebbe
					cambiato parere.</p>
            <p> Ed aggiungesti che ero tua amante, gli parlasti dei nostri ritrovi qui...</p>
            <pb n="49"/>
            <p>Il furfante fece un gesto di dolore. E gravemente, con una tristezza infinita:
					Io? esclamò E mi crederesti capace di un'azione così vile?</p>
            <p> Perdono, perdono proruppe Maria come fuori di sè, gettandogli con impeto le
					braccia al collo è stata quella contessina che me l'ha detto e mi fece tanto
					male.</p>
            <p>E mentre il giovane la traeva dolcemente sul divano, raccontò quanto le era
					avvenuto, piangendo a calde lacrime.</p>
            <p>Diego le prese le manine e lo baciò.</p>
            <p> Suvvia asciuga quei begli occhi disse con una voce dolce coma una carezza tu hai
					avuto ragione di dubitare di me; ma io perdono i tuoi ingiusti sospetti.</p>
            <p> Quanto sei buono, come ti amo!</p>
            <p>Egli sorrise, la strinse al suo petto: la pace era fatta.</p>
            <p>Passò un'ora che per Maria parve un lampo. Sul punto di dividersi, Diego le disse
					ad un tratto: A proposito... mi dimenticavo una cosa.</p>
            <p>Ella sollevò gli occhi su lui, timidamente, interrogandolo con lo sguardo.</p>
            <p> Per qualche settimana non potremo vederci, Maria trasalì, divenne pallida,
					inquieta.</p>
            <p> Perchè? chiese a stento.</p>
            <p> Devo intraprendere un viaggio di alcuni giorni.</p>
            <p>Tutta la gioia provata poco prima dalla guantaia, disparve.</p>
            <p> Tu parti? Per dove?</p>
            <pb n="50"/>
            <p> Curiosa: non volevo dirtelo. È un viaggio che deve assicurare la nostra
					felicità.</p>
            <p> È proprio vero?</p>
            <p> Ecco che tu dubiti nuovamente di me...</p>
            <p>Il rossore salì alla fronte di Maria, che temette averlo offeso.</p>
            <p> No, no, perdonami, sono pazza disse congiungendo le mani in atto di preghiera ma
					se tu potessi vedere il mio cuore, comprenderesti che i miei dubbii, le mie
					paure, provengono dall'affetto ardente che ti porto.</p>
            <p> Lo so ed è per questo che non ti serbo rancore.</p>
            <p>L'abbracciò di nuovo e la disgraziata sorrise per mostrare la sua felicità; ma
					gli occhi aveva pieni di lacrime...</p>
            <p>Allorchè lo lasciò, Diego mise un sospiro di soddisfazione.</p>
            <p> Finalmente me ne sono liberato pensava Certo mi dispiace un poco l'ingannarla
					così, il perderla, ma sarei uno sciocco se per Maria mi lasciassi sfuggire
					Adriana.</p>
            <p>Per ora, tutto mi è andato a seconda; ho il demonio dalla mia. Gabriele non
					immagina il tiro che gli ho giuocato e quando verrà a saperlo, sarò ben lungi da
					Milano con mia moglie.</p>
            <p>Si passò una mano sulla fronte, poi le sue idee presero un altro corso.</p>
            <p> Perchè mi perseguita l'immagine di Maria? Eppure non l'amo ed il mio capriccio è
					stato soddisfatto. Bah! finirà anche lei a consolarsi ed è tanto bella, che non
					mancherà di trovare qualche gonzo che la sposi.</p>
            <pb n="51"/>
            <p>Sorrise cinicamente, mostrando sul viso tutte le malvagie passioni della sua
					anima: si guardò allo specchio, accese una sigaretta e preso il cappello, lasciò
					senza un rimpianto, un rimorso quella casa, dove aveva fatta una vittima,
					infranto dolcemente, con una mostruosa menzogna, un povero cuore. Salì nella
					prima vettura vuota che incontrò e si fece condurre al palazzo del conte Patta.
					Questi non si trovava in casa, ma il giovane con la famigliarità che gli era
					abituale, si diresse all'appartamento di Adriana.</p>
            <p>La giovinetta era nel suo salotto da studio, allorchè la cameriera l'avvertì che
					il suo fidanzato chiedeva di salutarla.</p>
            <p>Adriana represse un movimento di disgusto e rispose asciuttamente: Venga
					pure.</p>
            <p>Diego entrò sorridente e presa la mano che la giovine gli tendeva, la portò con
					galanteria alle labbra.</p>
            <p>Adriana non ebbe il più piccolo trasalimento.</p>
            <p> Avete fatto bene a venire disse indicando al giovine una bassa poltroncina
					presso il divano, sul quale ella sedette perchè bramo prima della cerimonia
					nuziale, che mi legherà a voi per tutta la vita, regolare la nostra rispettiva
					posizione.</p>
            <p>Egli la fissò alquanto stupito.</p>
            <p> Non vi comprendo Adriana.</p>
            <p> Mi spiegherò, non dubitate. Voi sapete il motivo che mi ha indotta ad accettare
					la vostra mano.</p>
            <p>Diego abbassò il capo.</p>
            <pb n="52"/>
            <p> So che voi non mi amate disse con voce bassa pure io spero che la mia tenerezza
					finirà a commuovervi e che un giorno avrete pietà di me.</p>
            <p>Il pallore di Adriana si era accentuato ancor più: il suo accento divenne
					glaciale.</p>
            <p> No, mai! rispose lentamente. Il mio cuore è morto per sempre: non credo più a
					nulla.</p>
            <p> Siete crudele.</p>
            <p> Sono giusta, vi dico ciò che sento. Quindi ve lo ripeto: sarò vostra moglie per
					un puntiglio, una vendetta e se non mancherò ai miei doveri, avrò sacro il
					vostro nome, tuttavia non dovrete sperare da me una sola testimonianza
					d'affetto. Se la mia franchezza vi dispiace, se ferisce la vostra anima, il
					vostro amor proprio, siete sempre in tempo a ritirarvi.</p>
            <p>Egli scosse il capo.</p>
            <p> Mentirei se dicessi che le vostre parole non mi facciano male, tuttavia non
					rinunzio ad un'unione ardentemente desiderata, perchè sono certo che un giorno
					cambierete pensiero a mio riguardo e giungerò a toccare il vostro cuore.</p>
            <p>Eravi una dolcezza infinita in quest'ultima frase, ma Adriana rimase fredda,
					seria e nello sguardo che rivolse al suo fidanzato, eravi un'espressione così
					strana, che Diego trasalì, come se l'innocente vittima gli avesse letto
					nell'anima!</p>
         </div>
         <div n="7" type="chapter" xml:id="IT004007">
            <pb n="53"/>
            <head>CAPITOLO SETTIMO.</head>
            <head>Le conseguenze di un'infamia,</head>
            <p>Chiuso nel suo studio, seduto dinanzi ad uno scrittoio, Gabriele Terzi rileggeva
					per la quarta volta una lettera di Adriana, chiedendosi se sognava o diveniva
					pazzo. La lettera diceva:</p>
         </div>
         <div type="letter">
            <p>"Signore, Quando riceverete questa mia, sarò già lungi da Milano con mio marito.
					I vostri calcoli con me, non sono riusciti e se ancora vi resta un po' di
					coscienza, invece di mettervi alla caccia di qualche altra ricca ereditiera,
					sposate la vostra guantaia di Porta Vittoria, la bella Maria, che per un giovane
					astuto come voi, potrà recarvi molto profitto </p>
            <p>Adriana."</p>
         </div>
         <div>
            <p> Ah! questo è troppo proruppe Gabriele livido, febbrile, esaltato, Ella si prende
					giuoco di me. Maritata?... No, non è possibile. E chi è <pb n="54"/>la guantaia
					di cui mi parla...? Io non ci vedo più, mi sembra che il cervello mi si turbi...
					è un orribile incubo questo...</p>
            <p>Si rovesciò sulla seggiola come annientato, torcendo fra le dita convulse il
					foglio, mentre la bocca gli si raggrinzava agli angoli e gli occhi si empivano
					di lacrime.</p>
            <p>Soffriva spaventosamente ed era da quasi un mese che aveva il cuore
					straziato.</p>
            <p>Perchè la contessina senza una parola, una spiegazione, non si era più fatta
					vedere da lui, non aveva mai risposto alle sue lettere traboccanti di amore, di
					dolore disperato. Che era successo? Che mai le aveva fatto? La sua coscienza
					nulla gli rimproverava: egli non viveva che per Adriana; l'amava con culto,
					santamente, fino alla febbre, alla follia.</p>
            <p>E dopo un mese di torture inaudite, non trovando forse di averlo reso abbastanza
					infelice, la giovine si prendeva giuoco del suo dolore, con quella lettera
					enigmatica, insultante.</p>
            <p>Ricacciò con forza le lacrime e risoluto si alzò. Non credeva alle parole di lei:
					era un tranello. Voleva vederla per l'ultima volta, parlarle, esigere una
					spiegazione. Se ella ricusava, sarebbe diventato cattivo, crudele.</p>
            <p>Uscì di casa sconvolto, agitato ed aveva dipinto sul volto tanto strazio, che
					alcune persone si fermarono a guardarlo.</p>
            <p> Colui medita un suicidio, pensavano.</p>
            <p>Giunto dinanzi al palazzo di Adriana, si sentì piegare le gambe e dovette
					appoggiarsi al muro <pb n="55"/>per non cadere. Aveva scorto l'ampio portone
					chiuso, le finestre ermeticamente serrate. Il palazzo deserto, triste, cupo,
					aveva l'aspetto lugubre di una tomba.</p>
            <p>Dio... Dio... era possibile che la giovine avesse detto la verità? Che era
					avvenuto? Quale orribile trama avevano ordito contro di lui? Era possibile che
					Adriana avesse così dimenticate le sue promesse, i suoi giuramenti, se non fosse
					stata spinta da qualche grave motivo? Ma in qual modo conoscerlo? A chi
					rivolgersi?</p>
            <p>Un sudore d'angoscia gli scorreva sul volto.</p>
            <p>Si ricondusse a stento a casa, si gettò sul letto, ed ivi rimase per lunghe ore
					immobile, come se fosse morto, cogli occhi spalancati, vitrei, lucidi, la faccia
					color cera, le labbra convulse, semiaperte.</p>
            <p>Pensieri terribili si urtavano nel suo cervello: la sua mente non poteva
					distaccarsi da Adriana e si chiedeva chi fosse l'uomo che gliel'aveva rapita. Il
					nome del marchese Diego gli corse sulla bocca e lo ripetè più volte con una
					specie di delirio. Sì... doveva essere lui, il preferito del conte Patta. Ma
					Adriana non aveva sempre detto che l'odiava? Come poteva darsi a colui senza
					vergogna, senza rimorso?</p>
            <p>Gabriele si strinse le tempia con ambe le mani: sembrava gli scoppiassero, aveva
					un vulcano nella testa... Non poteva persuadersi del tradimento di Adriana. Che
					mai aveva da rimproverargli? Come poteva averlo scacciato ad un tratto dal suo
					cuore? No... egli non meritava quell'abbandono, nè poteva accettarlo così
					facilmente.</p>
            <pb n="56"/>
            <p>Alla sera, alquanto più calmo, decise di recarsi in traccia della guantaia, della
					quale si parlava nella lettera della contessina.</p>
            <p> Ella potrà spiegarmi questo mistero che non comprendo, mormorò.</p>
            <p>Si vestì in fretta, rinfrescossi il viso e senza neppure gettare uno sguardo allo
					specchio, uscì di casa e si diresse tosto a Porta Vittoria. Non tardò a
					ritrovare il negozio di Maria. La giovine era seduta dietro il banco, vicino ad
					Annetta. Il pallore dal suo viso nulla toglieva allo splendore della sua
					bellezza affascinante, tanto che Gabriele ne fu colpito al primo vederla e
					rimase tocco dalla grazia con cui l'accolse, quando entrò in negozio, credendolo
					un avventore.</p>
            <p>Si era alzata, mostrando la persona ben formata, provocante e con un dolce
					sorriso: Che cosa desidera il signore? chiese.</p>
            <p> Vorrei parlare un momento con voi. Maria fece un atto di stupore, mentre Annetta
					si alzava a sua volta, esclamando con tono brusco: Che vuole da mia
					figlia?...</p>
            <p> Ah! è vostra figlia disse Gabriele tanto meglio: quello che ho da chiedere a
					lei, non vi deve essere ignoto.</p>
            <p>Il pallore di Maria aumentò: presentiva un pericolo che si avvicinava.</p>
            <p> Io non vi comprendo, signore balbettò non vi conosco...</p>
            <p>La prima impressione provata da Gabriele era scomparsa: nei suoi occhi brillava
					un lampo di collera.</p>
            <pb n="57"/>
            <p> Ahi non mi conoscete? proruppe. Perchè adunque lasciate credere che io sia
					vostro amante?</p>
            <p> Io! Io! gridò con indignazione Maria, mentre Annetta metteva i pugni chiusi
					sotto il naso del giovane, esclamando inviperita: Signore, con chi crede di
					parlare? Sappia che nessuno ci ha mai tolto il rispetto e se lei non gira di
					largo, le darò tal lezione da ricordarsi per un pezzo di me.</p>
            <p>Gabriele rimase fermo, impassibile.</p>
            <p> Non mi muoverò di qui disse senza aver avuto una spiegazione con vostra
					figlia.</p>
            <p>Il suono della sua voce, il suo contegno energico imposero alla popolana: ella
					amava la franchezza, il coraggio.</p>
            <p> Ebbene, attenda un momento che chiudo il negozio replicò più calma non mi piace
					far sapere i fatti miei a nessuno...</p>
            <p>Maria fissava il giovane con sguardi supplichevoli, accrescendo i sospetti di
					lui... Invece ella lo temeva senza sapere il perchè; una disgrazia la
					minacciava, ne era certa.</p>
            <p>Pochi minuti dopo, Gabriele e le due donne si trovavano nella retrobottega,
					illuminata da una lucerna a petrolio. Annetta aveva offerto al giovane da
					sedere, ma egli rimase in piedi, appoggiato alla tavola, fissando gli sguardi
					ardenti su Maria, che non potè sostenerli, si sentì venir meno...</p>
            <p> Sapete chi sono? chiese egli lentamente...</p>
            <p> No, lo ripeto, non vi conosco, rispose tremante Maria.</p>
            <pb n="58"/>
            <p> Mi chiamo Gabriele Terzi.</p>
            <p>Un grido sfuggi dalle labbra della guantaia.</p>
            <p> Gabriele Terzi... voi! proruppe con accento vibrata, convulso Signore, volete
					prendervi giuoco di me.</p>
            <p>Annetta guardava impensierita i due giovani, senza nulla comprendere.</p>
            <p> Non ho affatto la volontà di scherzare, credetelo; vi ho detto il mio nome, che
					voi dovete conoscere.</p>
            <p> Ebbene, sì, conosco questo nome e la persona che lo porta replicò con impeto
					Maria ma voi... non so chi siete...</p>
            <p> Perchè mentire? Sapete bene che nessun altro all'infuori di me porta un tal
					nome; il marchese Diego deve avervelo detto per farvi sua complice nella trama,
					che doveva perdermi nell'anima della contessina Adriana...</p>
            <p>Maria credeva diventar pazza: davanti agli occhi le passavano dei bagliori
					sinistri e slanciandosi verso il giovane, gli strinse il braccio con violenza,
					esclamando: Signore, cessate ve ne prego una così orribile commedia o non
					rispondo più dì me stessa: il marchese Diego non lo conosco, ve lo giuro, mi
					pare bensì di averlo sentito nominare... ma non comprendo... ciò che vogliate
					dire...</p>
            <p>Eravi tanta sincerità nell'accento straziante della bella guaritala, che il
					giovine si sentì scosso.</p>
            <p> Ascoltatemi disse gravemente non è possibile che io m'inganni così. Voi dite di
					conoscere Gabriele Terzi?</p>
            <pb n="59"/>
            <p>Il viso di Maria si fece scarlatto.</p>
            <p> Ebbene, sì... lo conosco, lo conosco, l'amo... egli deve essere mio marito.</p>
            <p>Annetta a quella confessione della fanciulla, rimase dapprima come fulminata, poi
					la sua collera scoppiò con violenza.</p>
            <p> Ah! sciagurata, me l'hai sempre nascosto.</p>
            <p> Perdono, mamma, perdono, se tu sapessi quanto ho sofferto per ciò rispose Maria
					con un accento che avrebbe commossa una pietra sì, sono colpevole.... so che ho
					fatto male, ma l'amore è stato più forte di tutte le ragioni.</p>
            <p>La popolana era vivamente impressionata, tuttavia manteneva un sembiante
					severo.</p>
            <p> Insomma chi è il tuo amante?</p>
            <p> Lo stesso giovane che l'ultima notte di carnevale si è qui ricoverato in costume
					da maschera...</p>
            <p> Ah! l'avrei indovinato strillò Annetta con un'esplosione di collera. Eppure ti
					avevo avvertita...</p>
            <p>Gabriele l'interruppe: era orribilmente convulso.</p>
            <p> Un giovine in abito da maschera? Ah! non vi è più dubbio... è lui, proprio
					lui...</p>
            <p>Maria alzò con energia la testa.</p>
            <p> Chi?</p>
            <p> Il marchese Diego Tiani, che si è approfittato del mio nome, non solo per
					tradirvi, povera fanciulla, ma per ingannarne un'altra, che io amavo.</p>
            <p>Il viso di Maria si era coperto di un livido pallore, le sue manine stringevano
					le tempia.</p>
            <pb n="60"/>
            <p> No, non è possibile: voi mentite, mentite, balbettò con accento soffocato.</p>
            <p> Ah! se mi conosceste, non direste così: ve lo ripeto: colui che vi sedusse, si
					prese giuoco di me, di un'altra, è il marchese Tiani e per convincervi, vi dirò
					che l'ultima notte di carnevale, io stesso, aggredito da lui, a tradimento,
					infamemente, l'inseguii fino a questa strada, dove lo persi di vista.</p>
            <p>Annetta cedendo alla sua natura piuttosto collerica, serrando i pugni e colla
					schiuma alla bocca.</p>
            <p> Ah! il miserabile esclamò lo sciagurato, E adesso dove si trova?</p>
            <p> Se lo sapessi, sarei qui? Egli è partito con la fanciulla che io amava ed ha
					sposata.</p>
            <p>Queste parole furono la scintilla che diede il fuoco alla mina.</p>
            <p> È troppo, troppo gridò Maria come pazza ed io non sopporterò l'inganno
					tesomi.</p>
            <p> Credete che anch'io voglia subirlo in pace? replicò Gabriele. Egli non mi ha
					tolto solo ogni mia felicità, ma agli occhi della contessina Adriana sono
					apparso un essere spregevole: il marchese Diego non ha solo ordito un piano
					d'infamia, ma disonorato il mio nome. Se volete, ci uniremo insieme per
					vendicarci.</p>
            <p> Accetto! proruppe Maria con accento selvaggio, tendendo la mano al giovane.</p>
            <p>Annetta non poteva superare il suo furore.</p>
            <p> Ma intanto tu disgraziata esclamò con impeto rimarrai colla tua vergogna... ed
					io non potrò più guardarti senza arrossire di te, che ingannasti la mia fiducia,
					la mia tenerezza.</p>
            <pb n="61"/>
            <p>A queste parole, la bella guantaia sentì stringersi il cuore dall'angoscia, dal
					rimorso; una nebbia le calò sugli occhi e non avendo la forza di rispondere, diè
					un gemito e cadde svenuta fra le braccia della popolana. Questa rimase
					sconcertata, sentì svanire tutta la sua collera e coprendo il pallido viso della
					fanciulla di baci e lacrime.</p>
            <p> Maria... Maria, guardami mormorò sono tua madre... che ti ama sempre, ti
					perdona.</p>
            <p>Ella aprì gli occhi e con voce debole, ansiosa: È proprio vero? chiese. Non mi
					discacci da te?</p>
            <p> No, mia cara... ma a quel cattivo arnese che ti ha disonorata, vedi, non posso
					perdonare.</p>
            <p>Maria si rialzò.</p>
            <p> Nè io lo voglio! disse risoluta, pensando ai mezzi iniqui, coi quali Diego si
					era impossessato di lei.</p>
            <p>Gabriele si era lasciato cadere su di una seggiola, perchè le forze l'avevano
					tradito; ma i suoi occhi si volgevano con pietà e simpatia verso la giovane
					guantaia.</p>
            <p>Egli rimase più di un'ora presso le due donne per concertarsi su quello che
					dovevano fare e quando si ritirò, Maria ricadde singhiozzando tra le braccia
					della madre...</p>
            <p> Oh! quanto soffro! mormorò...</p>
            <p> Coraggio, Maria, coraggio; ci sono sempre io vicino a te e quand'anche tutti ti
					disprezzassero, io ti difenderò sempre.</p>
            <p>Un singhiozzo straziò il petto della guantaia.</p>
            <p> Quanto sei generosa! Ma vedi! Se tutto ciò <pb n="62"/>che mi ha rivelato quel
					giovane è la verità, colpirò quell'infame che ha distrutta la mia esistenza, mi
					ha spezzato il cuore.</p>
            <p>L'espressione sinistra con cui furono pronunziate queste parole, spaventarono la
					popolana.</p>
            <p> Commetteresti un delitto?</p>
            <p> Non so nulla, ma mi ribello contro il destino al quale il miserabile mi ha
					condannata e se avrò da condurre una vita di sofferenze, egli la dividerà con
					me, te lo giuro!</p>
         </div>
         <div n="8" type="chapter" xml:id="IT004008">
            <pb n="63"/>
            <head>CAPITOLO OTTAVO.</head>
            <head>Rivelazioni.</head>
            <p>Il marchese Diego Tiani e sua moglie, invece di un lungo viaggio di nozze,
					avevano scelto per la loro luna di miele la solitudine di una villetta presso
					Cernusco-Merate.</p>
            <p>Tanto Adriana che suo marito avevano avuto uno scopo nel ritirarsi in quel
					luogo.</p>
            <p>La giovane poteva abbandonarsi al suo dolore senza che sguardi indiscreti la
					spiassero; Diego non avrebbe mancato di fare qualche scappata a Milano, onde
					continuare la vita di libertinaggio fino allora condotta.</p>
            <p>Adriana aveva seco la sua fidata cameriera, che era a parte di tutti i suoi
					segreti. Diego teneva un domestico dall'aria furba e intelligente, che trattava
					con molta famigliarità il suo padrone e si mostrava strisciante sino al ridicolo
					con la giovine marchesa.</p>
            <pb n="64"/>
            <p>I due sposi si vedevano all'ora della colazione e del pranzo. Ma anche in quei
					momenti si parlavano assai poco: l'uno nervoso, irritato perchè offeso nel suo
					orgoglio, pieno di desiderii per quella donna ammirabilmente bella, che era sua
					moglie e gli apparteneva così poco: l'altra sempre assorta nelle sue tristi
					meditazioni, sollevando appena di quando in quando i suoi occhioni, in cui la
					sofferenza metteva spesso delle lacrime.</p>
            <p>Passò un mese.</p>
            <p>Una mattina che Adriana si trovava più pallida e più triste del solito, Diego
					dopo averla a lungo osservata con mal repressa ira, disse in tono sardonico.</p>
            <p> Sembra che non possiate dimenticare le memorie del passato, nè chi si è preso
					giuoco di voi.</p>
            <p>Ella ebbe una contrazione nelle sopraciglia ed alzando la testa con aria
					indignata.</p>
            <p> E quando fosse! esclamò alteramente Credetemi, fareste meglio non farmi troppo
					pensare ad un simile avvenimento. Mi sono spiegata abbastanza prima del mio
					matrimonio: mi avete voluta lo stesso. Con qual diritto adunque mi rimproverate
					adesso, cercate scrutare i miei pensieri?...</p>
            <p> Dimenticate che sono vostro marito... e se conoscete la legge...</p>
            <p>Adriana l'interruppe con un gesto imperioso.</p>
            <p> La legge non può impedirmi di riflettere a mio piacere: i miei doveri di moglie
					li conosco meglio di voi, che trascorrete le notti non si sa dove
						<corr>nè</corr> con chi.</p>
            <p> Se non mi sfuggiste come fate, se non mi <pb n="65"/>mostraste in tutti i modi
					il vostro disprezzo, state certa che non mi allontanerei un solo istante dal
					vostro fianco. No non mi sarei aspettato tanta crudeltà da voi: eppure che vi
					feci... se non che adorarvi, quanto la stessa divinità, cercare tutti i mezzi
					per rendervi felice?</p>
            <p>La sua voce si elevava a poco a poco: la sua passione scoppiava con violenza
					inusitata.</p>
            <p>Adriana rimaneva fredda, insensibile.</p>
            <p>Egli le si avvicinò e fissandola con occhi in cui passavano dei luccicori
					terribili.</p>
            <p> Badatevi disse con voce sorda in questo momento sono ancora lo schiavo che
					supplica; ma domani sarò il padrone che comanda.</p>
            <p>Ella sostenne coraggiosamente quegli sguardi: c'era in lei qualche cosa che si
					ribellava contro la brutalità di quelle parole.</p>
            <p> Non potrete giammai costringermi ad amarvi disse perchè sarebbe una cosa
					superiore alla mia volontà. Mi spezzerete, ma senza giungere a piegarmi... e se
					mi aveste ben conosciuta, forse non avreste tentati tutti i mezzi per divenire
					mio marito.</p>
            <p>Si alzò per andare nella sua camera, lasciando Diego furibondo, umiliato.</p>
            <p>Appena fu sola, cadde su di una poltrona scoppiando in singhiozzi convulsi. Come
					si sentiva oppressa, infelice! Dunque la sua esistenza sarebbe sempre trascorsa
					così, vicino ad un marito che odiava, per il quale provava una repugnanza
					invincibile, qualche cosa che non avrebbe saputo spiegare a sè stessa... e col
					pensiero sempre fisso <pb n="66"/>nell'altro, che l'aveva tradita, eppure amava
					sempre, come forse non l'aveva amato mai!</p>
            <p>Una disperazione spaventosa assaliva la sua anima, il suo cuore sanguinava. Era
					stanca di vivere: uno scoraggiamento orribile l'accasciava.</p>
            <p>La sua fidata cameriera la sorprese, mentre si dibatteva in una crisi violenta di
					nervi, lasciandosi sfuggire parole insensate, che mostravano il turbamento del
					suo cervello, lo spasimo del suo cuore.</p>
            <p> Signora, signora, per carità si calmi, disse la cameriera con accento
					supplichevole, inginocchiandosi sul tappeto, vicino a lei.</p>
            <p> Ah! soffro tanto... non ne posso più, vorrei morire.</p>
            <p> Non dica così... ah! se potessi trovare un mezzo per consolarla... ma non so che
					volerle bene... offrirle la mia povera vita...</p>
            <p> Buona Clarina, sei sempre tu quella che mi rende la forza che sta per mancarmi:
					che Dio ti benedica.</p>
            <p>Discorsero a lungo e quando la cameriera la lasciò, Adriana sembrava più calma.
					Ma era di una pallidezza cadaverica, i suoi occhi brillavano nelle orbite
					affossate, i capelli le cadevano in disordine sulle spalle.</p>
            <p>Passò il giorno chiusa in camera. Suo marito si era allontanato dalla villa col
					suo domestico.</p>
            <p>Scese la notte. Una soave tranquillità regnava nella natura: migliaia di stelle
					scintillavano nel cielo, i zeffiri scherzavano dolcemente tra le piante
					asportandone i profumi.</p>
            <p>Adriana discese in giardino, e andò a sedersi <pb n="67"/>sopra una rustica
					panchetta, seminascosta da un cespuglio di rose. Respirava più liberamente, i
					suoi pensieri avevano subito una trasformazione: erano meno amari, eccitanti,
					dolorosi. La calma di quella notte serena, passava nella sua anima.</p>
            <p>Ad un tratto sentì stridere la ghiaia del giardino: sembrava che qualcuno si
					avanzasse con precauzione.</p>
            <p>Sebbene la giovine donna non conoscesse la paura, di un balzo fu in piedi. Era
					forse suo marito che tornava? Ma non aveva sentito lo strepito del calesse, lo
					scrocchiare della frusta.</p>
            <p>Stette in attese, pronta a nascondersi se qualcuno si fosse avvicinato. Non tardò
					a vedere un'ombra scivolare in mezzo alle piante e quando fu a pochi passi da
					lei, poco mancò che Adriana non gettasse un grido. Era una donna.</p>
            <p> Che venite a cercar qui? chiese mostrandosi.</p>
            <p>L'altra invece di rispondere, esclamò con una specie di trasporto...</p>
            <p> Voi... voi signora! Ah! come ringrazio Dio, che mi permette di parlarvi, prima
					di punire quel miserabile.</p>
            <p>Ai primo suono di quella voce, Adriana trasalì, poi avendo potuto osservar meglio
					i lineamenti della donna che le parlava, indietreggiò con disgusto ed
					orrore...</p>
            <p> Maria la guantaia!</p>
            <p> Sì, Maria, una povera vittima come voi signora, di un uomo senza cuore, senza
					coscienza...</p>
            <p> Che intendete dire? Forse il vostro amante vi ha abbandonata e venite a
					lamentarvene con me?</p>
            <pb n="68"/>
            <p>Scoppiò in una risata stridente, convulsa, che parve uno schianto del
					cuore...</p>
            <p> Non giudicatemi così male, signora: Gabriele Terzi, l'uomo da voi amato, non è
					mai stato mio amante, ve lo giuro: un altro aveva preso il suo nome per sedurmi,
					mentre ingannava voi stessa: degnatevi ascoltarmi e vedrete a quale infernale
					seduzione abbiamo dovuto entrambe soccombere.</p>
            <p>Adriana era divenuta pallidissima: la sua testa si smarriva. Afferrato un braccio
					di Maria, chiese con voce ansante, oppressa: L'infame, il miserabile è stato mio
					marito, eh?</p>
            <p> Sì...</p>
            <p> Ah! venite... ditemi tutto, aggiunse traendo la bella guantaia sulla panchetta,
					dove poco prima si era abbandonata a soavi fantasticherie.</p>
            <p>Maria le disse tutta la sua triste storia, le rivelò la scoperta fatta, riversò
					tutte le angoscie del suo cuore, nel cuore straziato di Adriana.</p>
            <p>Entrambe erano in preda ad una violente emozione. Eppure in mezzo al suo atroce
					dolore, la contessina provava qualche cosa d'indefinibile, di stranamente
					dolce.</p>
            <p>Gabriele era innocente, sempre degno di lei, del suo amore!</p>
            <p>Ah! in quel momento comprendeva perchè non le era riuscita vincere il suo
					disgusto, il suo odio per Diego; capiva perchè al contatto di lui, tutto il suo
					essere si ribellava.</p>
            <p> Mi giurate Maria che quanto mi avete detto è la verità?</p>
            <pb n="69"/>
            <p> Ve lo giuro e il signor Terzi potrà confermarvi che non ho mentito...</p>
            <p>Adriana non si era ancora riavuta dallo sbalordimento cagionatele da queste
					parole, che Gabriele era ai suoi piedi...</p>
            <p>Maria si alzò, ritirandosi di qualche passo per lasciar liberi i due giovani di
					spiegarsi. Ma nè l'uno, nè l'altra fu in grado per qualche momento di
					pronunziare parola...</p>
            <p>Si tenevano stretti stretti per la mano, si guardavano muti, sospesi in
					un'onnipossente ebbrezza, dimenticando le sofferenze passate, l'infame tranello
					stato loro teso.</p>
            <p>Un sospiro profondo della bella guantaia li strappò a quell'estasi.</p>
            <p> Credi tu adesso alla mia innocenza Adriana? sussurrò Gabriele, fissandola con
					uno sguardo pieno d'amore.</p>
            <p>Gli occhi della giovine donna ebbero un luccicore straordinario...</p>
            <p> Si, vi credo esclamò ma voglio che quel miserabile stesso confessi; ah! vedi
					quando avrò strappata dalla sua bocca la verità, dal suo viso quella maschera
					d'ipocrisia, ti giuro che lascierò tosto questa casa per raggiungerti... Ma ora,
					se mi ami, devi ripartire, tornare a Milano ad attendermi, per non dare alcun
					pretesto a quel vile di mancarmi di rispetto... Se ti trovasse qui, essendo egli
					di fronte alla legge mio marito, noi soli saremmo i colpevoli e le vittime.</p>
            <p>La voce le mancava: un'emozione dolorosa l'assalse, le velò gli occhi di
					lacrime.</p>
            <pb n="70"/>
            <p>Gabriele le cinse con le braccia la vita e traendola dolcemente a sè, le disse
					con voce tenue come un sospiro: Adriana non piangere, non affannarti: io sono
					tuo per amarti, ed obbedirti: ripartirò...</p>
            <p> Grazie, amico mio... grazie.</p>
            <p>Si scambiarono uno di quei baci lunghi, soavi, che sembrano voler assorbire la
					vita; poi il giovane balzò in piedi.</p>
            <p>Maria si era avvicinata...</p>
            <p> Io rimango qui disse con un sussulto convulso perchè quando la signora si sarà
					spiegata con suo marito, sarò io che gli parlerò.</p>
            <p> Siete nel vostro diritto, nè ve lo contendo rispose con dolcezza Adriana venite
					Maria, venite con me: a rivederci Gabriele...</p>
            <p>Fece un passo per allontanarsi, ma in quel momento si udì un lontano rumore di
					sonagliere...</p>
            <p> È lui che torna disse vivamente Adriana Gabriele... non avete più tempo a
					ritirarvi, rimanete qui nascosto...</p>
            <p>E prendendo una mano di Maria, la trasse seco, aggiungendo: Rientriamo subito,
					non vi è un minuto da perdere...</p>
            <p>Maria la seguì senza dire una parola, ma se Adriana avesse guardato il suo volto,
					sarebbe rimasta atterrita, tanto ne era terribile l'espressione, tanto esprimeva
					la collera, il dolore, la disperazione!</p>
         </div>
         <div n="9" type="chapter" xml:id="IT004009">
            <pb n="71"/>
            <head>CAPITOLO NONO,</head>
            <head>La vendetta della tradita.</head>
            <p>Era proprio Diego che tornava alla villetta. Una passeggiata vertiginosa fatta in
					calesse, in compagnia del domestico, che tremava come una foglia vedendosi
					spesso in procinto di essere sbalzato sulla strada per la rapidità della corsa e
					la violenza con cui il suo padrone frustava a sangue il cavallo, non bastò a
					calmargli i nervi violentemente eccitati.</p>
            <p>Sentiva una collera pazza contro sua moglie, il cui disprezzo, le parole
					insultanti lo bruciavano, e chiedeva a sè stesso con qual mezzo sarebbe riuscito
					a piegarla. Il suo domestico non osava rivolgergli la parola, vedendolo roteare
					minacciosamente gli occhi, bestemmiare, imporporarsi talvolta in volto e dopo
					poco impallidire. Temeva che quella tempesta gli si scaricasse sul capo e <pb n="72"/>soltanto quando il giovane, rallentata alquanto la corsa, fece
					riprendere al cavallo la via di casa, il servo respirò più liberamente.</p>
            <p>Quando si trovarono vicino al cancello della villa, Diego di un balzo fu a terra
					e gettate le briglie al domestico.</p>
            <p> Abbi cura del cavallo, disse brevemente.</p>
            <p> Sì, signor marchese.</p>
            <p>Questi che già era entrato nel giardino, fece un passo indietro.</p>
            <p> Non importa che tu venga poi a raggiungermi nella mia camera aggiunse io non ho
					bisogno di cosa alcuna: vattene a letto.</p>
            <p>Salì difilato al suo appartamento, si tolse il cappello ed i guanti, si guardò
					allo specchio, sorrise con una contrazione nervosa, che mise allo scoperto i
					suoi denti bianchi ed acuti e deformò la sua bocca, poi si diresse verso la
					camera di Adriana.</p>
            <p>Provava un malessere inesplicabile, le tempia gli ardevano terribilmente,
					tuttavia nei suoi occhi eravi un'espressione di volontà frenetica, che pareva
					dovesse tutto piegare a lui dinanzi.</p>
            <p>Adriana aveva avuto il tempo di collocare Maria nel suo ricco spogliatoio, in
					modo che potesse vedere ed udire ciò che succedeva nella sua camera.</p>
            <p>Poi sormontando il suo orrendo disgusto, il turbamento che la dominava, si decise
					recarsi ella stessa incontro al marito.</p>
            <p>Ma allorchè aprì l'uscio, non potè reprimere un movimento di stupore e di paura,
					trovandosi Diego di faccia...</p>
            <pb n="73"/>
            <p> Che volete? chiese indietreggiando alquanto.</p>
            <p> Suppongo non crediate voglia farvi del male, se mi presento qui dopo la scena
					fra noi avvenuta; ma dobbiamo parlare ancora una volta insieme e state pur
					certa, che dopo non vi tormenterò più colla mia presenza.</p>
            <p>Diego aveva ripreso il suo spirito, la sua correttezza di modi.</p>
            <p> Passate, disse Adriana con quel fare altezzoso, che le stava così bene.</p>
            <p>E quando ebbe rinchiuso l'uscio, gl'indicò una poltrona presso il divano, su cui
					ella sedette.</p>
            <p>Per qualche minuto si guardarono in faccia senza parlare. A Diego pareva che
					durante le ore rimasto assente, si fosse prodotto un cambiamento in sua
					moglie.</p>
            <p>Non l'aveva mai veduta così bella, animata. Vi era come un riflesso dolcissimo
					negli occhi di lei, le guancie avevano acquistata una lievissima tinta rosea,
					trasparente, nell'insieme della persona vi era un incanto, una grazia da
					commovere, incantare. I nervi di Diego andavano rammollendosi.</p>
            <p> E la vostra cameriera? chiese un po' imbarazzato.</p>
            <p> L'ho mandata a letto: avete forse bisogno di lei?...</p>
            <p> No, tutt'altro, anzi sono lieto della sua mancanza, perchè stanotte, spero far
					io le sue veci presso di voi.</p>
            <p>Adriana aggrottò alquanto le sopraciglia.</p>
            <p> Siete venuto qui per dirmi delle galanterie? <pb n="74"/> esclamò in tono duro,
					glaciale, Potete allora risparmiarle, perchè non sono in vena di sentirle.</p>
            <p>Diego si morse le labbra, tuttavia rispose con disinvoltura.</p>
            <p> Non montate in furore, mia cara, perchè come vedete, m'inchino rassegnato al
					vostro volere; può darsi però che fra poco desideriate assai più un linguaggio
					tenero, galante a quello che vi ho preparato,</p>
            <p>Adriana colle labbra strette frenava l'impazienza, la collera che suscitavano in
					lei quelle parole: provava una sensazione dolorosa.</p>
            <p>Diego si passò la mano bianca sulla fronte: non sorrideva più...</p>
            <p> Del resto ero preparato a questa accoglienza aggiunse e se mi sono permesso di
					comparirvi dinanzi, non è stato senza lotta... Ma ero stanco della parte
					ridicola che mi fate fare; infine vi ho presa io a forza?</p>
            <p>La giovine donna si alzò bruscamente, cogli occhi fiammeggianti.</p>
            <p> Colla forza no disse fremendo d'indignazione ma coll'inganno, il
					tradimento...</p>
            <p>Aspettava quasi tremando la risposta del marito.</p>
            <p>Egli si mise a ridere, di un riso aspro, convulso, che fece salire il rossore
					sulla fronte di Adriana: tuttavia seppe frenarsi.</p>
            <p> Ah! ah! vi hanno forse raccontato il tiro che giuocai al vostro sentimentale
					amante ed alla bella guantaia, una sciocca che prendeva sul serio le mie
					promesse, i miei giuramenti? Ebbene, non <pb n="75"/>vi nego di esserne l'autore
					e che perciò? Tutti i mezzi sono buoni quando si vuol giungere ad uno scopo ed
					il mio era quello di possedervi, perchè vi amavo.</p>
            <p>Adriana era pallida di un furore indicibile.</p>
            <p> Non bestemmiate la parola amore. Voi avete compiuta un'azione vigliacca, infame,
					malvagia. Ed io non voglio passare per vostra complice, nè sopportare più a
					lungo la vergogna di vivere sotto il vostro tetto: però vi cedo il posto.</p>
            <p>Fece un passo verso l'uscio, ma Diego più pronto di lei, balzò in piedi ed
					afferrandola con violenza per un braccio.</p>
            <p> Voi non uscirete disse con voce sorda prima di avermi ascoltato.</p>
            <p>Ella non chinò gli occhi sotto lo sguardo infocato, terribile del marito.</p>
            <p> Avete qualche altra vergogna a rivelarmi? esclamò lentamente.</p>
            <p> L'avete scelta bene la parola: sì... una vergogna, che farà chinare la vostra
					fronte superba, schiaccierà quell'orgoglio che vi domina...</p>
            <p>Ella si era svincolata da lui ed aveva incrociate le braccia al seno
					fremente.</p>
            <p> Scendete anche all'insulto, signore...</p>
            <p> Non si insulta, quando si parla la voce della verità. Credete che se io non vi
					avessi ottenuta con un inganno, altri vi avrebbe sposata? Sapete chi sia stato
					vostro padre, l'uomo che la società stima, rispetta, perchè ne ha dimenticate le
					sembianze, le gesta malvagie? Un'infame spia, un traditore della patria, che il
					popolo milanese<pb n="76"/> nei giorni memorabili della sollevazione, aveva
					giurato di ammazzare. Egli è riuscito a fuggire, ma abbandonò alle furie dei
					ribelli, che ne dovettero far strazio, perchè non se ne seppe più nuova, una
					moglie giovane e bella, un'innocente bambina.</p>
            <p> Mentite... mentite! gridò con energia Adriana, rizzandosi minacciosa dinanzi al
					marito, che ne sentì sul viso l'alito infiammato.</p>
            <p>Egli la fissava con degli sguardi atroci, quasi sfidandola.</p>
            <p> Posso darvene le prove che ebbi da mio padre disse freddamente e che tengo nel
					cassetto del mio scrittoio, nella camera da letto. E poi aggiunse con un sorriso
					insultante se il conte Patta non mi avesse temuto, forse che mi avrebbe concessa
					la mano di sua figlia... ed aiutato a formare il piano, che doveva gettarla
					nelle mie braccia...?</p>
            <p>Adriana sentì al cuore un dolore così atroce, come non ne aveva mai provato in
					sua vita. In uno spasimo di terrore, la disgraziata tentò fuggire, ma fu colta
					da una vertigine e prima che Diego pensasse a sostenerla, gli cadde ai piedi
					svenuta.</p>
            <p>Egli fissò un istante lo sguardo su quel bellissimo corpo inerte, le cui linee
					pure, delicate, sembravano scolpite nell'alabastro, su quei capelli, che
					disciolti si spandevano sul tappeto in onde dorate... ed una fiamma d'inferno si
					accese nei suoi occhi. Si curvò su di lei e sollevatala violentemente fra le sue
					braccia, la depose sul letto.</p>
            <pb n="77"/>
            <p>E le sue mani si accinsero a slacciare con moto febbrile il corsetto della
					disgraziata, allorchè una voce aspra, mordente, risuonò alle sue spalle,</p>
            <p> Attendete, signor marchese, prima avete da discorrere con me...</p>
            <p>Diego si volse con un fremito. Ritta in mezzo alla camera, stava Maria, bianca
					come una morta, sublime d'indignazione, di collera.</p>
            <p>Il giovane, per quanto cinico, a quell'apparizione improvvisa, rinculò, madido di
					un sudor freddo, cogli occhi sbarrati, diffidenti, paurosi.</p>
            <p>Maria invece fece due passi innanzi ed allora Diego si accorse che teneva una
					rivoltella nelle mani.</p>
            <p> Ah! non ti attendevi di vedermi ancora comparirti dinanzi esclamò con tale
					accento, che Diego sentì un brivido percorrergli le vene. Tu speravi che la
						<hi>povera sciocca, dopo aver preso sul serio le tue promesse, i tuoi
						giuramenti</hi>, si fosse rassegnata al triste avvenire, che le avevi
					preparato, subisse senza ribellarsi l'oltraggio inflittole col mentirle il nome,
					versare a piene mani su di lei il fango e la vergogna. Ebbene, ti inganni...
					Diego:... dal giorno che scopersi il tuo tradimento, non ebbi che un pensiero:
					vendicarmi. E tanto ti ricercai coll'uomo da te atrocemente offeso, che abbiamo
					finito per trovarti. Gabriele, IL VERO, la tua vittima al pari di me e di tua
					moglie, avrebbe voluto provocarti per il primo, chiederti soddisfazione. Ah...
					ah! un duello, uno scandalo, che sarebbe ancora ricaduto su di lui... Ho pianto,
					ho supplicato per aver io il diritto di <pb n="78"/>smascherarti con tua moglie,
					erigermi a tuo giudice. Un miserabile tuo pari, non può incrociare il ferro con
					un galantuomo; un delitto ne chiama un altro e vendicando me stessa, vendico
					anche gli altri, libero la terra da un mostro.</p>
            <p>Egli l'aveva lasciata parlare, senza interromperla, tanto era intento a
					guardarla! A prima vista l'aveva riconosciuta, ma esaminandola attentamente, si
					stupiva dei guasti avvenuti in così breve tempo nella sua fisonomia, in tutta la
					persona.</p>
            <p>Dov'era quella splendida bellezza che per un istante l'aveva affascinato, di cui
					si parlava spesso tra i giovani gaudenti milanesi, che non erano riusciti a
					conquistarla?</p>
            <p>Di Maria, la bella guantaia, non rimaneva che l'ombra. Il corpo spariva nelle
					pieghe dell'abito severo, i lineamenti portavano impressi le stimmate di tutte
					le torture sofferte, esprimevano eloquentemente la veemenza della disperazione.
					Un largo solco livido cerchiava gli occhi, che si fissavano lugubremente sul
					giovane.</p>
            <p>Invece di provare della pietà, Diego apparve disgustato a quella vista. Volle
					quindi far pompa ancora di cinismo.</p>
            <p> Oh! finiamola proruppe impazientito le tue parolone non mi spaventano e faresti
					meglio deporre quel gingillo che tieni in mano e non è fatto per te. Mi sembri
					un'attrice tragica da strapazzo. Orsù, che pretendi da me? Sono io forse il
					primo che dopo aver corso dietro, per qualche tempo a una bella ragazza, che
					tutti corteggiano, mette giudizio e ne sposa un'altra? Ho <pb n="79"/>fatto male
					cangiar nome, ma di questo non devo renderne conto a te. Mi dicesti più volte
					esserti innamorata della mia persona, non del mio nome: che importa dunque mi
					chiamassi Gabriele o Diego? Infine ti ho io usata violenza? No... mi è bastato
					aprire le braccia, perchè tu vi ci gettassi. È inutile quindi che adesso ti
					atteggi a Dio vendicatore; questo non basterà a ricondurmi ai tuoi piedi.</p>
            <p>Maria si sentiva assalita dalle vertigini: la nausea, il disgusto, l'orrore si
					dividevano il suo cuore. E più l'infame l'insultava, più cresceva il suo odio
					per lui, il desiderio di punire. Ed era per quell'uomo che ella aveva
					sacrificato gioventù, bellezza, avvenire, che aveva ingannata una madre, si era
					resa un oggetto di dispregio per tutti?...</p>
            <p>Una nube di sangue le velò gli occhi. Fattasi incontro al miserabile, che a sua
					volta aveva istintivamente indietreggiato fino a toccare colle spalle il muro,
					con un riso sinistro, terribile.</p>
            <p> Ah! non vuoi più cadermi ai piedi esclamò eppure lo farai, per spirarvi l'anima
					tua nefanda.</p>
            <p>Con rapido atto strinse il grilletto della rivoltella. Rintronò uno sparo seguito
					tosto da un grido di suprema agonia.</p>
            <p>Diego era stato colpito in mezzo al petto e cadde colla faccia riversa al suolo,
					vomitando un rivo di sangue, che spruzzò sugli abiti e fin sulle mani di
					Maria... Ella non sembrò provarne alcun ribrezzo: colla bocca increspata, gli
					occhi accesi, guardava lo sciagurato che si dibatteva nelle ultime
					convulsioni.</p>
            <pb n="80"/>
            <p>Intanto al rumore della detonazione, erano accorsi Gabriele, Clarina ed il
					domestico di Diego.</p>
            <p>Il servo dato una rapida occhiata alla scena drammatica, se la svignò quasi
					subito.</p>
            <p>Clarina era accorsa al letto della sua padrona, che non dava segni di vita.</p>
            <p>Gabriele veduto il corpo sanguinoso di Diego, afferrò bruscamente per un braccio
					la guantaia, chiedendole con voce commossa, tronca.</p>
            <p> Sciagurata, che avete fatto?</p>
            <p>Ella conservava sempre un sorriso crudele sulle labbra.</p>
            <p> Lo vedete: mi sono vendicata... ed ho vendicati gli altri; ora costui non potrà
					più nuocere ad alcuno.</p>
            <p> È morto?</p>
            <p> Sì... la mia mano non ha tremato nel prendere la mira; devo avergli spezzato il
					cuore, come egli ha spezzato un giorno il mio.</p>
            <p>Si passò una mano sulla fronte, rivolse lo sguardo verso il letto... e tornando
					al sentimento della realtà.</p>
            <p> Non occupatevi di lui, che non lo merita disse con voce rapida e breve pensate
					piuttosto a salvare la donna che amate.</p>
            <p>Gabriele trasalì.</p>
            <p> Mio Dio... sembra morta esclamò Che è dunque successo?</p>
            <p>Un lungo brivido percorse il corpo di Maria.</p>
            <p> Qui non vi hanno che cuori devoti a quella sventurata pronunziò con voce lenta
					quindi posso dirvi tutto: ah! vedete... quell'infame non <pb n="81"/>ha voluto
					risparmiarla... non gli bastò di averla un giorno ingannata al pari di me, ora
					con una raffinata scelleratezza ha avvelenata tutta la vita della povera donna,
					rivelandole un segreto d'infamia, che perderebbe suo padre, se si venisse a
					scoprire; ma Dio ha voluto che io ascoltassi... ed il segreto, perirà con quel
					morto... ve lo giuro; non chiedetemi di più, ma per quanto avete di più sacro...
					conducete Adriana lungi di qui... in casa di suo padre... prima che abbia
					acquistata la conoscenza di sè stessa: dite pure al conte Patta il dramma qui
					successo, ma affrettatevi, affrettatevi ad allontanarvi con lei... lasciatemi
					qui sola.</p>
            <p>Quella giovine ritta presso il cadavere di Diego, che parlava così freddamente,
					non pensando a sè stessa, ma solo alla salvezza degli altri, scombussolava
					orribilmente Gabriele.</p>
            <p> Perchè non venite con noi? Che volete far qui?</p>
            <p> Attendere che vengano ad arrestarmi: ho commesso un delitto, non cercherò
					sfuggire alla pena.</p>
            <p> Io rimarrò con voi.</p>
            <p> Non voglio, nè lo dovete per l'onore di Adriana esclamò con accento imperioso.
					Suvvia partite, partite prima che alcuno giunga: il degno servo di costui, deve
					essere già corso in paese ad avvertire i carabinieri, non avete quindi tempo da
					perdere; la vostra vettura, Gabriele, deve sempre attendervi dietro quel
					sentiero; vi sarà facile trasportare in braccio quella sventurata fino là.
					Clarina verrà con voi... e ricordatevi entrambi<pb n="82"/> se veniste
					interrogati, di dire che la marchesa da qualche giorno si trovava da suo padre,
					fate che questi lo confermi.</p>
            <p>Gabriele esitava ancora. La bella guantaia ebbe un grido di dolore.</p>
            <p> Ma non capite che mi fate assai più male rimanendo qui, proruppe concitata,
					convulsa.</p>
            <p>C'era tanta supplica nel suo accento, tanta solennità nel suo gesto, che il
					giovane vinto, si affrettò a sollevare la svenuta fra le sue braccia,
					esclamando: Ebbene... vado... vado, ma ad una condizione: tornerò.</p>
            <p> No, sotto nessun pretesto, dovete farvi rivedere; non voglio che si creda siate
					stato mio complice; non salvereste me e perdereste la donna che amate. Solo vi
					raccomando ancora, quando ella riaprirà gli occhi, se ricorderà la rivelazione
					orrenda di suo marito, di giurarle... che il marchese Diego aveva mentito, che
					suo padre... è innocente.</p>
            <p> Ve lo prometto.</p>
            <p> Ed ora... non perdete un minuto: addio.</p>
            <p>Gabriele non ebbe più la forza di aggiungere parola: si allontanò col suo
					prezioso peso, seguito da Clarina piangente, smarrita.</p>
            <p>La notte avrebbe protetta quella fuga singolare. Maria non dette il minimo segno
					di debolezza, neppure quando rimasta sola, si mise a frugare il cadavere di
					Diego.</p>
            <p>Era dominata da un'idea fissa e compiva la sua opera con ostinazione, con
					fermezza. Esaminò il <pb n="83"/>portafogli del morto, rovesciò le tasche
					interne del soprabito, dei pantaloni, colla frenesia di un ladro, e nulla
					trovando di quello che cercava, si mordeva le labbra, le sopraciglia si
					aggrottavano.</p>
            <p>Ad un tratto dall'apertura della camicia, in mezzo al sangue, del quale tutta
					s'imbrattava, scorse una microscopica catenella d'oro, alla quale era attaccata
					una chiavicina ritorta.</p>
            <p>Gli occhioni di Maria ebbero un luccicore ardente. Strappare quella catenella dal
					collo del morto, impadronirsi della chiave, balzare in piedi, fu l'opera di un
					secondo.</p>
            <p>Maria non rivolse un solo sguardo ai lineamenti contraffatti del cadavere; un
					sentimento superiore la dominava in quell'istante, precipitava le sue
					risoluzioni.</p>
            <p>Afferrato un candeliere che posava sul velluto del caminetto, si diresse verso
					l'appartamento di Diego, che Adriana stessa le aveva insegnato, ed entrò
					risoluta nella camera da letto. Scorse tosto lo scrittoio fra le due finestre.
					Era un mobile di quercia all'antica, che poteva servire anche da casa-forte.
					Diego l'aveva ivi fatto trasportare da Milano.</p>
            <p>Maria si avvicinò e in quel momento solo, fu colta da una straziante apprensione,
					che diede al suo sguardo un non so che di smarrito, increspò fortemente le sue
					labbra. Se si fosse ingannata in ciò che desiderava!</p>
            <p>Posò il candeliere sul mobile e con mano febbrile introdusse la chiave nell'unica
					serratura, che lo chiudeva come un armadio.</p>
            <p>E tosto un grido di gioia eruppe dal suo petto oppresso. La chiave girava a
					meraviglia, la tavola dinanzi si abbassò lentamente, ponendo allo scoperto una
					quantità di piccoli cassetti.</p>
            <p>Maria li aprì uno dopo l'altro, frugando in tutti con ansioso ardore. Vi trovò
					delle cambiali, lettere di donna, gioielli, denari.</p>
            <p>Mise da parte la lettere, spargendo di mano in mano al suolo gli altri oggetti
					che trovava: era sotto il dominio di una viva impazienza; la sua emozione
					ritornava, cresceva, diveniva più pungente.</p>
            <p>Finalmente nell'ultimo cassetto, scorse un piego voluminoso, rattenuto da una
					fascia, su cui stava scritto a grossi caratteri. <hi>- Documenti riguardanti il
						conte Ercole Patta. -</hi> Con quei fogli, Maria avrebbe potuto perdere
					l'uomo che aveva aiutato Diego ad ingannarla; con quel tremendo segreto, ella
					poteva ancora salvarsi, avere una posizione, un avvenire.</p>
            <p>Ma la generosa e sventurata creatura non pensava a sè; ma a Gabriele, ad Adriana.
					L'uno era divenuto suo amico, si era appoggiato a lei con somma fiducia, l'aveva
					chiamata sorella; l'altra era caduta ai suoi piedi, chiedendole perdono d'averla
					sospettata, poi l'aveva stretta fra le sue braccia, pianto con lei.</p>
            <p>Pareva quindi a Maria che se avesse potuto contribuire alla felicità di quei due
					cuori ammirabili, amanti, Dio le avrebbe forse perdonata la sua colpa, il suo
					delitto.</p>
            <p>Fu quindi con una specie di straziante ebbrezza, <pb n="85"/>che ella tolse ad
					una ad una quelle carte dalla fascia, e senza leggerle, le bruciò alla fiamma
					della candela.</p>
            <p>Così pure fece di tutte le altre lettere e fogli ritrovati nello scrittoio...</p>
            <p>E quando la sua opera di distruzione fu compiuta, una specie di sorriso dischiuse
					le sue labbra, un sospiro profondo sollevò il suo petto.</p>
            <p> Ed ora vengano pure ad arrestarmi esclamò a voce alta e ferma io sono
					pronta!</p>
         </div>
         <div n="10" type="chapter" xml:id="IT004010">
            <pb n="87"/>
            <head>CAPITOLO DECIMO.</head>
            <head>Le deposizioni.</head>
            <p>Il processo di Maria, la bella guantaja di Porta Vittoria, accusata e confessa di
					aver assassinato il marchese Diego Tiani suo amante, aveva menato gran rumore in
					tutta Milano.</p>
            <p>Si attendeva con impazienza il giorno delle Assisie, perchè i fatti non erano ben
					noti, vi era un lato misterioso, che tutte le indagini dell'istruttoria, non
					riuscirono a chiarire.</p>
            <p>L'accusata aveva raccontato senza reticenze, freddamente, a testa alta che ella
					era stata l'amante del giovine, prima ancora che egli prendesse moglie: aggiunse
					che Diego le aveva giurato di continuare la loro relazione, perchè sposando la
					figlia del conte Patta, non aveva avuto in mira altro che l'interesse; quindi
					invece di condurre la sposa lontano aveva scelto per la luna di miele la
					solitudine di quella villetta presso Cernusco-Merate, così poteva continuamente
					recarsi a Milano...</p>
            <p>Ma il marchese Diego dopo alcuni giorni pareva aver dimenticati i suoi
					giuramenti: si erano incontrati una sol volta, ed egli si era mostrato freddo,
					annoiato, rispondendo alle sue smanie, alle sue suppliche di non abbandonarla,
					con delle beffe, parole insultanti, e persino con delle minaccie...</p>
            <p>Ella aveva tutto sofferto, illudendosi ancora, sperando sempre che il giovane
					sarebbe ritornato a lei; ma Diego non le dette più segno di vita.</p>
            <p>Folle, disperata, gli aveva scritto più volte senza ottenerne risposta.</p>
            <p>Descrisse per quale periodo d'ansia, di disperazione, di amarezze era passato il
					suo cuore... e come a poco a poco un istinto di ribellione si fosse fatto strada
					nella sua anima.</p>
            <p>E si rivolse alla marchesa Adriana, e nella gelosia che la torturava, le rivelò
					tutta la verità.</p>
            <p>La giovine sposa aveva avuta una scena violente col marito, poi l'aveva
					abbandonato per ritirarsi col padre.</p>
            <p>Seppe tutto ciò da Diego che si era recato furente da lei, poi ad un tratto parve
					che egli si ammansasse, tornò a parlarle d'amore, l'invitò a recarsi con lui
					nella villa stessa, dove era stato con sua moglie,</p>
            <p>Disse che ebbe tosto il presentimento che l'attirasse in un tranello, perchè
					aveva letto qualche <pb n="89"/>cosa di crudele, di feroce nei suoi occhi;
					capiva che la menzogna deturpava le sue labbra. Tuttavia aveva accettato
					l'invito; solo, per quell'implacabile sensazione che la dominava, aveva portato
					seco una rivoltella.</p>
            <p>E quel malessere dei presentimenti l'aveva perseguitata durante il tragitto fatto
					in carrozza con Diego.</p>
            <p>Nella villa non vi era alcuno ad attenderli.</p>
            <p>Il marchese dopo averle fatta visitare tutta la casa, la condusse nella camera
					della moglie.</p>
            <p>Ed era stato lì, che si era svolto il sanguinoso dramma.</p>
            <p>Entrando in quella stanza, Diego aveva cambiato subitamente modi e
					linguaggio.</p>
            <p>Ai rimproveri, ai sarcasmi, erano seguiti gl'insulti, le offese atroci e non
					accontentandosi di straziarla, attanagliarla, imprimerle sulla fronte il marchio
					rovente dell'umiliazione, della vergogna, si era avanzato verso di lei
					minaccioso, furente, dicendole che era un ostacolo alla sua vita e voleva
					sbarazzarsene...</p>
            <p>Ed allora perduta la testa, folle di disperazione, aveva estratta la rivoltella
					ed aveva colpito."</p>
            <p>Tutto ciò disse Maria, senza smentirsi mai, sebbene cercassero tutti i mezzi per
					coglierla in flagrante contraddizione.</p>
            <p>Il domestico di Diego asseriva invece; che la marchesa Tiani non si era mai
					staccata dal marito e si trovava alla villetta anche la notte dell'assassinio:
					raccontò la passeggiata furiosa fatta <pb n="90"/>in quel giorno in carrozza col
					padrone, il loro ritorno a casa ed aggiunse che sebbene il marchese, contro il
					solito, lo mandasse a coricarsi non avendo più bisogno dei suoi servigi, egli
					non si era ancora posto a letto, allorchè rintronò uno sparo, che lo fece
					accorrere nell'appartamento del padrone; ma nel corridoio incontrò Clarina ed
					uno sconosciuto, che si slanciavano verso le stanze della marchesa. Li aveva
					seguiti e si era trovato dinanzi ad una scena, che non avrebbe mai più
					dimenticata. Il suo padrone era steso a terra in un lago di sangue, la marchesa
					sul letto livida, cogli occhi chiusi, pareva morta e nel mezzo della camera,
					ritta in piedi, in atteggiamento ancora minaccioso, colla rivoltella fra le
					mani, stava una donna, che non aveva mai veduta prima di quella notte,</p>
            <p>Spaventato era corso fino in paese a chiamare aiuto e quand'era ritornato, non vi
					trovò più che quella sconosciuta, la quale fattasi innanzi ai carabinieri, aveva
					detto con molta calma:</p>
            <p> Vi attendevo; sono io che uccisi il marchese Diego e mi trovo pronta a
					seguirvi.</p>
            <p>Clarina interrogata disse: che da qualche tempo la marchesa Adriana non andava
					più d'accordo col marito, che spesso l'aveva sorpresa a piangere, ed un giorno
					alfine la sua padrona aveva dichiarato che voleva tornare presso il padre.</p>
            <p>Sosteneva che la notte dell'assassinio non si trovavano alla villetta.</p>
            <p>Non fu possibile interrogare la marchesa Adriana, perchè era gravemente,
					pericolosamente ammalata,<pb n="91"/> per la scossa subita nell'apprendere
					l'assassinio del marito. La sventurata donna non riconosceva più alcuno;
					divagava continuamente ed usciva da quella crisi di delirio così prostrata, che
					non si riusciva a farle pronunziare parola.</p>
            <p>Il conte Patta, invece di commuoversi alla morte di Diego ed allo stato
					deplorabile in cui si trovava sua figlia Adriana allorchè gliela riportarono al
					palazzo, parve non avere altro pensiero che di farsi ripetere più volte da
					Gabriele il racconto dell'accaduto... e quanto aveva detto Maria.</p>
            <p>Quella giovine sapeva il suo segreto come ormai ne era conscia Adriana; ma questa
					non avrebbe parlato per non perderlo, l'altra avrebbe taciuto, perchè egli non
					aggravasse la sua sorte e fors'anche perchè era certa di non essere creduta.</p>
            <p>Il conte non ammetteva generosità negli altri, essendone egli incapace.</p>
            <p>Solo lo spaventò l'idea di quelle carte compromettenti, colle quali spesso Diego
					l'aveva minacciato... e che ormai sarebbero cadute in potere della
					giustizia.</p>
            <p>Che gl'importava del silenzio di Maria e di Adriana, se esistevano quei fatali
					documenti, che l'avrebbero messo all'indice dalla società?</p>
            <p>Invano egli si era sforzato anche dinanzi a Gabriele a mantenere la sua calma:
					ebbe un'imprecazione per il morto, poi rimettendosi alquanto.</p>
            <p> Potete cedermi la vostra vettura? chiese vivamente al giovane. Fa duopo che mi
					rechi io stesso sul luogo del delitto.</p>
            <p> Mi sembra, signor conte rispose Gabriele <pb n="92"/>dissimulando un movimento
					di stupore che in tal modo compromettereste tutto.</p>
            <p>Il conte alzò bruscamente il capo.</p>
            <p> Per qual ragione?</p>
            <p> Ricordatevi la raccomandazione di quella giovine, non pensate adesso che a
					vostra figlia. L'impazienza del conte non conosceva più limiti.</p>
            <p> A costo di qualsiasi cosa, bisogna che vada, voglio sapere se Diego ha lasciato
					qualche scritto compromettente...</p>
            <p> A quest'ora, signore, non siete più in tempo; le autorità devono già essere sul
					luogo, perchè nessuno ebbe testa in quel momento d'impedire al servo del
					marchese di correre a dar l'allarme, e voi sapete meglio di me, che quando in
					una casa si commette un delitto, non si può toccare cosa alcuna, fin dopo le
					constatazioni legali.</p>
            <p>Questo dialogo aveva avuto luogo in un salotto presso la camera, dove era stata
					posta Adriana, che rinvenuta, si lasciava spogliare macchinalmente da Clarina,
					guardandola con occhi sbarrati, senza riconoscerla.</p>
            <p>Ma ad un tratto si era svincolata dalla cameriera ed in preda ad un terrore
					pazzo, si era slanciata nella stanza vicina, ricadendo priva di sensi tra le
					braccia del padre, che ebbe appena il tempo di sostenerla.</p>
            <p>Ciò produsse una diversione nei sentimenti del conte: il suo furore si rallentò
					ed in faccia a Gabriele, ebbe il coraggio di dissimulare.</p>
            <p> Avete ragione disse in quest'istante non debbo pensare che a mia figlia.</p>
            <pb n="93"/>
            <p>Ma quando dall'autorità fu avvertito dell'assassinio commesso sul marchese ed
					invitato a recarsi alla villetta per assistere personalmente all'inchiesta,
					ricominciò a tremare e si stropicciò colla mano la fronte, che l'angoscia
					solcava di rughe profondissime.</p>
            <p>Quando si trovò dinanzi al cadavere di Diego, il suo viso scialbo non ebbe che
					una leggiera contrazione, ma questa si accentuò ed il sangue gli salì al
					cervello, allorchè vide lo scompiglio, che regnava nella stanza del
					marchese.</p>
            <p> Che vuol dir ciò? chiese con accento impossibile tradursi a parole oltre
					l'assassinio, è stato qui commesso anche un furto?</p>
            <p> Ora esamineremo, signore: conoscete presso a poco la quantità dei valori, che si
					trovavano rinchiusi in questo scrittoio?</p>
            <p> L'ignoro affatto rispose il conte con voce tremula so soltanto, che mio genero
					teneva presso di sè... dei documenti importanti di famiglia.</p>
            <p> Che fossero questi? disse uno degli agenti incaricati dell'inchiesta, mostrando
					un mucchio di carta bruciata.</p>
            <p>Il conte era ritornato all'apparenza calmo, freddo.</p>
            <p> Ora vedremo disse. Ma la cosa sarebbe assai strana. Si trovarono i giojelli, le
					cambiali, dei fogli di banca, dell'oro, ma nessuna carta, nessuna
					corrispondenza.</p>
            <p>Pareva che al conte gli si fosse sollevato un immenso peso dal petto.</p>
            <p>Il suo spavento cessava, ma si accresceva in lui lo stupore.</p>
            <pb n="94"/>
            <p>Da che proveniva quella generosità della bella guantaia, dell'omicida? Qual
					sentimento l'aveva spinta a distruggere quelle carte, a cercare di seppellire un
					segreto che poteva giovarle?</p>
            <p>Avrebbe voluto saperlo, ma nello stesso tempo si guardava bene dal
					chiederlo...</p>
            <p>Solo alcuni giorni dopo, gli venne riferito che Maria essendo stata interrogata
					sui motivi che l'avevano indotta a rovistare i cassetti di quello scrittoio, a
					bruciare quelle carte, disse che ella voleva distruggere tutta la sua
					corrispondenza col marchese, ed avendo trovato altre lettere di donna le mise
					tutte in un fascio, con diversi fogli, senza neppure esaminarli, tanto si
					trovava eccitata.</p>
            <p>Mentiva quella giovine o diceva la verità? Così si chiedeva il conte... In ogni
					modo, un immenso sollievo gli allentò i nervi: egli non si era mai sentito più
					felice e leggiero... e ringraziava il destino che per mezzo di quella fanciulla,
					l'aveva liberato da un incubo, che da tanti anni lo tormentava e da un
					miserabile, che era stato per così lungo tempo suo carnefice.</p>
            <p>L'unico che fosse sfuggito all'attenzione generale, era Gabriele... Nessuno lo
					disturbò, nè chiese di lui, che ormai aveva libero accesso al palazzo del conte,
					il quale comprendeva che per far dimenticare a sua figlia l'ultimo colloquio
					avuto col marchese, quand'ella sarebbe stata in grado di ricordare, l'unico che
					potesse giovarle, lasciarle credere che Diego aveva mentito, rivelandole un
					segreto che non esisteva, era Gabriele Terzi.</p>
            <pb n="95"/>
            <p>Ed il giovine non dimenticava la solenne promessa fatta a Maria!</p>
            <p>Un altro testimone importante nel processo che si stava istruendo, era la vecchia
					popolana Annetta, che tutti credevano madre della bella guantaia...</p>
            <p>Ma la povera donna, già affranta del dolore, per il cambiamento avvenuto nella
					fanciulla, che adorava, non aveva resistito all'ultimo colpo, ed assalita da una
					paralisi, si trovava all'ospedale in pericolo di vita ed incapace a pronunziare
					parola. Così tutto si univa per rendere il dramma più solenne, misterioso!</p>
         </div>
         <div n="11" type="chapter" xml:id="IT004011">
            <pb n="97"/>
            <head>CAPITOLO UNDECIMO.</head>
            <head>Un mistero svelato.</head>
            <p>Benchè la mattinata fosse assai frigida, piovigginosa, pure la via del Senato, il
					cortile del palazzo Elvetico e la vasta Sala della Corte d'Assise, ove già
					seguivano le solennità scolastiche dei Collegio Elvetico, erano
					straordinariamente affollate di gente avida di assistere al dibattimento della
					bella guantaia, la quale malgrado il suo delitto, si era acquistata una simpatia
					generale.</p>
            <p>L'accusata comparve dinanzi alla Corte, vestita di nero, col velo tradizionale,
					sotto cui spiccava la sua faccia bianca, illuminata dai grandi occhi azzurri,
					nei quali eravi un'espressione di sofferenza, di stanchezza, da non potersi
					dimenticare.</p>
            <p>Ella teneva alta la testa, ma quell'apparenza di orgoglio era temperata da un
					mesto sorriso, che sembrava riflettere i dolori dell'anima.</p>
            <pb n="98"/>
            <p>Nel momento in cui Maria veniva introdotta nel banco degli accusati, appariva
					dall'altra parte, il conte Ercole Patta.</p>
            <p>Egli non sarebbe comparso fra i testimoni, ma non aveva potuto resistere alla
					curiosità di vedere la giovane, che lo preoccupava più di sua figlia Adriana,
					perchè non sapeva spiegarsi il contegno di lei, il suo strano modo di agire con
					chi aveva contribuito a perderla.</p>
            <p>Bisogna anche aggiungere che il conte temeva che al momento supremo, dinanzi alla
					Corte, la bella guantaia facesse qualche imprevista rivelazione. E sebbene egli
					pensasse che distrutte quelle carte non aveva più nulla a temere, pure non si
					sentiva tranquillo, ed al lividore del viso, aggiungeva un'inquietudine nervosa,
					che gli faceva in certi istanti fin battere i denti...</p>
            <p>La vista di Maria gli produsse una sensazione non mai fino allora provata. Gli
					pareva di aver veduta altra volta quella figura slanciata, piena d'alterezza,
					quel viso di un pallore diafano, che portava le traccie dei lunghi patimenti
					sofferti in silenzio, quei grandi occhi glauchi, che si fissavano nel vuoto,
					senza nulla vedere... Ma dove? Quando?</p>
            <p>Ad un tratto fece un balzo come se si destasse repentinamente, il cuore gli si
					strinse in una crispazione spaventosa, un'esclamazione pazza gli salì alla gola
					e per rattenerla, fece uno sforzo così violento, che i pomelli delle sue gote,
					s'infiammarono, negli occhi ebbe una specie di barbaglio...</p>
            <pb n="99"/>
            <p>Egli tremò ancor più sentendo la voce dell'accusata, che ripeteva la confessione
					fatta al giudice istruttore, senza aggiungere o togliere una sola parola...</p>
            <p> Insistete a dire che eravate sola col marchese Diego nella villa di Cernusco,
					dove egli stesso vi condusse? esclamò il presidente. Continuate ad affermare che
					avete colpito per difendervi?</p>
            <p> Affermo ed insisto, perchè è la verità. Avevo il desiderio di punire colui che
					mi straziò l'anima, mi coprì di vergogna, ma vi giuro che non l'avrei fatto, se
					egli stesso non mi avesse spinta.</p>
            <p>Parlava con voce chiara, che aveva talvolta delle vibrazioni dolci, armoniose;
					tal altra diveniva amara, convulsa, stridente.</p>
            <p>Quando ebbe finito sedette, senza dare alcun segno di stanchezza, di
					sofferenza.</p>
            <p>Dopo di lei fu udito il servo del defunto marchese. Con sorpresa del presidente e
					degli altri, ritirò quanto aveva ammesso durante l'istruttoria, disse che quel
					giorno per il dolore della morte del padrone aveva perduta la testa, che non
					sapeva quello che si dicesse, ma la verità si era che nella notte
					dell'assassinio, il marchese l'aveva con un pretesto lasciato a Milano, perchè
					forse voleva condurre a Cernusco la bella guantaia. Aggiunse che spinto da un
					tristo presentimento non seppe resistere di rendersi disobbediente al padrone,
					ma non fu in tempo di recarsi alla villa, prima che l'assassinio fosse
					compiuto.</p>
            <p>Si capì che quel servo, dall'aria furba e cinica, <pb n="100"/>era stato comprato
					per indurlo a ritirare all'udienza la sua deposizione. Ma come scoprirlo?
					Malgrado le ingiunzioni severe del presidente, la minaccia della pena severa per
					falsa testimonianza, il domestico giurò di nuovo che ormai diceva la verità,
					tutta la verità, nient'altro che la verità!</p>
            <p>La sfilata dei testimoni non fu lunga, nè importante, tuttavia per ultimo, quando
					la voce formidabile dell'usciere, annunziò l'Annetta Durini, la madre
					dell'accusata, un mormorio, un fremito si sparse nell'uditorio, mentre il viso
					di Maria esprimeva la più grande costernazione...</p>
            <p>Sua madre testimone? Che avrebbe detto? Aveva dunque ricuperata la parola? Era
					guarita?</p>
            <p>Il cuore le batteva fino a spezzarsi, perdette la sua presenza di spirito, tremò,
					ebbe paura del primo sguardo di quella madre offesa, oltraggiata nell'onore, che
					tanto aveva sofferto, pianto per cagion sua.</p>
            <p>La popolana entrò portata sopra una sedia da due robusti infermieri
					dell'ospedale.</p>
            <p>La sua fisonomia mostrava l'impronta di tutti i dolori provati, esprimeva ad un
					tempo l'angoscia e la pietà. Le guancie incavate, le narici emaciate, le rughe
					profonde delle tempia e della bocca, gli occhi spenti, i capelli incanutiti,
					tutto le dava un aspetto da stringere il cuore.</p>
            <p>La folla che aveva accolta la sua entrata con un mormorio di compassione, quando
					vide brillare sul petto di lei la medaglia al valore e conobbe di aver dinanzi
					un'eroina delle famose cinque giornate, scoppiò in un formidabile applauso.</p>
            <pb n="101"/>
            <p>Il Presidente ottenne a stento il silenzio.</p>
            <p>Annetta appariva vivamente commossa e prima ancora di prestare il giuramento,
					volse uno sguardo ansioso, vivissimo verso Maria e con voce tremante: Così
					dovevamo rivederci balbettò ah! povera... povera fanciulla!</p>
            <p>Grosse lacrime scorrevano sul viso di Maria. Ah! cosa era mai la morte in
					confronto allo strazio orribile, che soffriva in quel momento. Pareva che le
					lacerassero il cuore a brani, sentiva un cupo ronzio negli orecchi, la lingua
					attaccata al palato.</p>
            <p> Mamma... mamma, disse con voce strangolata, stendendo verso di lei le manine
					bianche, affilatissime.</p>
            <p>Passato quel primo momento di suprema commozione, la popolana si rimise, chiese
					scusa per aver domandato di presentarsi al pubblico dibattimento come testimone,
					ma non avendo potuto essere interrogata prima in causa della sua grave malattia,
					dalla quale non si era ancora perfettamente ristabilita, aveva creduto però suo
					dovere di venire a difendere la fanciulla, trovandosi in grado di parlare,
					esprimersi chiaramente.</p>
            <p>E dopo la formola del giuramento, la popolana rispose con precisione alle domande
					fattele intorno al suo nome, cognome, e domicilio.</p>
            <p>Non si udiva il più lieve respiro nella sala: pareva che la folla avesse sospeso
					il fiato per ascoltarla.</p>
            <p>Solo quando dichiarò che ella non aveva avuto <pb n="102"/>figli, si udì un
					mormorio subito represso, mentre il Presidente le chiedeva: Di chi è dunque
					l'accusata, alla quale deste il vostro nome?</p>
            <p> Ve lo dirò, signor Presidente, ormai è inutile il mistero.</p>
            <p>Ed allora la popolana ebbe uno sfogo: le parole le vennero alle labbra impetuose,
					tronche, gemebonde. Rifece la storia di quei giorni di sollevazione, di terrore,
					narrò le rapide peripezie a lei succedute, parendole rivivere in quei tempi,
					rievocandoli, raccontò la morte del marito, e il ritrovo di quella creaturina...
					coperta di sangue, svenuta, che ella aveva rianimata a forza di baci, di
					carezze, sentì subito d'amare come se l'avesse portata in seno...</p>
            <p>Ridire la commozione che provava il pubblico a quella narrazione inaspettata,
					sarebbe impossibile...</p>
            <p>Ma due persone sopratutto sembravano in preda ad un'eccitazione straordinaria: il
					come Patta e Maria.</p>
            <p>Il primo continuava a stropicciarsi colla mano destra la fronte, che l'ansia,
					l'angoscia fortemente increspava; l'altra come colpita da atonia, teneva gli
					occhi sbarrati sulla popolana, chiedendo a se stessa se non sognava, se era la
					verità che le si rivelava dinanzi, spietatamente, in quel momento.</p>
            <p>Tutti gli sguardi erano fissi su Annetta. Il Presidente le chiese se non aveva
					fatte indagini per scoprire a chi appartenesse quella fanciulla.</p>
            <p> Ho cercato per più mesi, ma inutilmente <pb n="103"/> rispose la popolana allora
					supposi che la bambina fosse scampata per miracolo all'eccidio di qualche
					famiglia signorile, che i suoi parenti fossero tutti morti o fuggiti e mi
					convinsi che non apparteneva al mio ceto dalla biancheria finissima che
					indossava e da un medaglioncino che teneva al collo, raffigurante una testa di
					morto... attaccata ad una microscopica catena d'oro.</p>
            <p>La popolana si interruppe. Un grido improvviso echeggiò nell'ampia sala, seguito
					dal rumore di un corpo che cadeva pesantemente e da più voci, che dicevano:
					Presto... un medico...</p>
            <p>Vi fu un momento di tumulto indescrivibile...</p>
            <p> Che cosa succede?</p>
            <p> È il conte Patta, che è svenuto...</p>
            <p> Forse l'emozione, il caldo, è stato un'imprudenza la sua recarsi qui...</p>
            <p> Lo trasportano fuori.</p>
            <p> Non sarà cosa grave...</p>
            <p>Queste ed altre esclamazioni si udivano nell'aula. Chi si mostrava contrariato,
					chi impietosito, chi curioso...</p>
            <p>Il nome del conte Patta era giunto agli orecchi dell'accusata, producendole una
					sensazione profonda, mettendole nelle vene un brivido di angoscia, di paura. Le
					risuonavano in quel momento alle orecchie le parole pronunziate da Diego,
					allorchè rivelava a sua moglie, l'infamia del padre...</p>
            <p>Una spia, un traditore della patria, che il popolo milanese nei giorni memorabili
					della sollevazione, aveva giurato ammazzare. Egli <pb n="104"/>è riuscito a
					fuggire, ma abbandonando alle furie dei ribelli, che ne dovettero far strazio,
					una moglie giovane e bella, un'innocente bambina.</p>
            <p>E se fosse lei quella bambina? Qualche cosa le diceva che non s'ingannava! Quel
					grido straziante che le risuonava in cuore, l'aveva ferita fin nelle viscere,
					non era l'appello di un uomo che sveniva per il troppo calore o l'emozione, ma
					l'evocazione disperata di un padre, che ritrovava la sua creatura!</p>
            <p>Ecco perchè qualche cosa maggiore della sua stessa volontà, l'aveva spinta a
					distruggere quelle carte, che potevano perdere il conte. Era la voce del sangue
					che parlava in lei! Era Dio stesso che la guidava, per non dare al mondo lo
					spettacolo mostruoso di una figlia che perdeva, condannava il proprio
					padre...</p>
            <p>Al conte Patta doveva la vita, ed ella aveva salvata la sua; ma sentiva che
					giammai avrebbe potuto amarlo...</p>
            <p>Pensava invece con strazio a quella madre, che egli aveva abbandonata in preda al
					furore popolare. Forse quella sventurata, sebbene coperta di ferite, era giunta
					a porla in salvo presso la casa della generosa popolana, ed era quindi fuggita,
					per andare a morire altrove, onde non scoprissero che quella creaturina era sua
					figlia, la risparmiassero.</p>
            <p>Lacrime ardenti scorrevano sulle guancie di Maria, di quelle lacrime che anzichè
					riuscire di sollievo, dilaniano il cuore.</p>
            <pb n="105"/>
            <p>Intanto nella sala si era ristabilita la calma. Si seppe che il conte rinvenuto
					quasi subito, aveva detto essere stato preso da un senso di soffocamento per il
					troppo calore e sebbene si sentisse meglio, non si trovava più disposto ad
					assistere all'udienza ed era ritornato al proprio palazzo.</p>
            <p>Annetta potè riprendere la sua narrazione; ma ormai si era così affaticata, che
					le parole uscivano a stento, mozze dalle sue labbra, e potè appena protestare
					che Maria era innocente, che se aveva commesso il delitto, la colpa era del
					marchese Diego, il seduttore, l'infame, che l'aveva disonorata; poi si piegò
					affranta sulla seggiola, mormorando: Rendetemela... rendetemela; se Maria viene
					condannata, che io lo sia con lei: la sua separazione è la mia morte.</p>
            <p>L'udienza fu per quel giorno terminata. All'indomani, la folla aumentò ancora. Si
					trattava di sentire la requisitoria del Pubblico Ministero, la difesa ed il
					verdetto. La sorte fu favorevole all'accusata: il Pubblico Ministero si mostrò
					assai indulgente, mite per lei; l'avvocato la difese con tanto calore, che
					persino i giurati avevano le lacrime agli occhi. Onde allorchè ritornati dalla
					Camera di deliberazione, il Capo di essi, pronunziò con voce vibrata: No:
					l'accusata non è colpevole...</p>
            <p>Si udì nella sala un lungo mormorio di approvazione, che scoppiò in un applauso
					fragoroso, allorchè riapparve Maria...</p>
            <pb n="106"/>
            <p>Questa si sosteneva a stento in piedi: le pareva di soffocare, si sentiva piegare
					le gambe ed appena il Presidente le ebbe annunciato che era assolta, libera, non
					potè balbettare una sola parola di ringraziamento, perchè si svenne.</p>
         </div>
         <div n="12" type="chapter" xml:id="IT004012">
            <pb n="107"/>
            <head>CAPITOLO DUODECIMO.</head>
            <head>Padre e figlia.</head>
            <p>Albeggiava: nè Annetta la popolana, nè Maria avevano dormito, perchè troppo
					bisogno provavano di sfogare il loro cuore, dopo tanti mesi di separazione.</p>
            <p>La guantaia uscita di carcere, trovò la popolana, che l'attendeva in una carrozza
					per tornarsene alla loro modesta casa, non volendo Annetta più saperne
					d'ospedale, dopo aver ricuperata la creatura, che era tutta la sua vita, il suo
					amore.</p>
            <p>Al primo incontro, trovandosi in presenza d'altri estranei, non potendo ancora la
					povera donna camminare da sola, entrambe si contentarono di stringersi in un
					lungo amplesso, di mischiare insieme baci e lacrime.</p>
            <p>Ma quando si trovarono finalmente sole, riunite nella camera stata testimone di
					tante gioie e <pb n="108"/>tanta disperazione, le due donne non si contennero
					più... Si aprirono a vicenda l'anima, si raccontarono tutte le impressioni
					subite dopo la loro separazione.</p>
            <p> Non mi respingi da te sebbene io abbia le mani imbrattate di sangue? mormorò
					Maria.</p>
            <p> È sangue di traditore e non disonora rispose la popolana, che riprendeva
					l'ardire di una volta io non ti ho mai biasimata, perchè al tuo posto avrei
					fatto lo stesso.</p>
            <p>Maria chinava il capo.</p>
            <p> Sei forse pentita di averlo ucciso? chiese Annetta.</p>
            <p>La giovine si scosse.</p>
            <p> No rispose con voce sorda perchè ho veduto nel mio delitto la mano del
					destino.</p>
            <p>Bussavano alla porta.</p>
            <p>La popolana ebbe un gesto d'impazienza.</p>
            <p> Qualche nuovo importuno disse non rispondiamo.</p>
            <p>Si bussò una seconda volta più forte.</p>
            <p> Ebbene... vediamo chi è.</p>
            <p>Maria andò ad aprire e si trovò dinanzi un signore, avvolto in un lungo
					soprabito, con una barba foltissima, il cappello calato sugli occhi.</p>
            <p>Il viso della guantaia rimaneva al buio, onde l'altro non la riconobbe e disse
					con tronca voce.</p>
            <p> È qui che abita Maria Durini, la giovine liberata questa notte?</p>
            <p> Sono io, signore: che volete?</p>
            <p> Parlarvi un sol momento: mi chiamo il conte Patta.</p>
            <pb n="109"/>
            <p>Ella provò un orribile sussulto al cuore, pure seppe mantenersi impassibile.</p>
            <p> Entrate signore, disse ritraendosi alquanto.</p>
            <p>Lo condusse presso la popolana. Sebbene il conte se l'attendesse, tuttavia non
					potè dissimulare un fremito nel trovarsi vicino a quella donna, il cui eroismo
					umiliava il suo orgoglio, lo schiacciava.</p>
            <p> Perdonate, se disturbo, balbettò.</p>
            <p> Che cosa volete?</p>
            <p> È il conte Patta, mamma replicò con freddezza Maria che desidera parlarmi.</p>
            <p>Gli aveva offerta una sedia ed ella rimaneva dritta, presso la poltrona dove si
					trovava Annetta.</p>
            <p>Il conte parve sormontare il suo imbarazzo.</p>
            <p> Se mi sono permesso di venir qui, due gravi motivi mi hanno indotto disse,
					rivolgendo la parola alla popolana mi trovavo ieri l'altro all'udienza e mi
					commossi al pari di tutti, anzi più di tutti, alla storia della vostra figlia
					adottiva, storia che mi ricordò un fatto, accaduto appunto in una di quelle
					tremende giornate, che evocaste.</p>
            <p>Annetta ascoltava con ansietà: era evidente che le parole di quell'uomo la
					interessavano.</p>
            <p>Maria invece sentiva crescere la sua avversione per colui, che pur aveva nelle
					vene lo stesso sangue, era suo padre. Forse se ella l'avesse veduto entrare
					curvo sotto il peso del dolore, del rimorso, avrebbe perduto il coraggio di
					accusarlo, il cuore le si sarebbe schiuso alla pietà.</p>
            <p>Ma dal suo esordio istesso, si capiva che il conte stava architettando una
					menzogna e Maria s'irrigidiva, si corazzava contro qualsiasi debolezza.</p>
            <pb n="110"/>
            <p>Egli continuò: Un mio amico carissimo, quasi un fratello, aveva smarrita in
					quelle funeste giornate una fanciullina di due anni o poco più, che portava
					appunto al collo un gioiello, quale lo descriveste, una testa da morto, appesa
					ad una catenella d'oro; terreste voi ancora quello ritrovato?</p>
            <p>La popolana appariva vivamente commossa, mentre la giovane guantaia rimaneva
					impassibile, come se la cosa non la riguardasse.</p>
            <p> Sì... lo tengo sempre esclamò Annetta Maria, guarda nel secondo cassetto del
					canterano, in quella scatola di cartone giallo; lo troverai.</p>
            <p>La giovine obbedì senza dimostrare molta emozione. Ella non tardò a rinvenire
					l'oggetto designato e lo porse colle sue mani stesse al conte.</p>
            <p>Egli non ebbe bisogno di esaminarlo molto per riconoscerlo: allora la maschera
					d'indifferenza che copriva il suo volto disparve; due grosse lacrime gli
					scorsero sulle guancie e tendendo le mani a Maria.</p>
            <p> Ho mentito, perchè temevo ingannarmi esclamò ma ora... non vi ha più dubbio; tu
					sei mia figlia...</p>
            <p>Forse si attendeva che la fanciulla gli si gettasse nelle braccia, si aspettava
					un'esplosione di gioia e di sorpresa.</p>
            <p>Ma questa non sfuggì che alla popolana.</p>
            <p>Maria rimase fiera, tranquilla.</p>
            <p> Se sono vostra figlia proruppe con accento amaro ditemi che avete fatto di mia
					madre.</p>
            <pb n="111"/>
            <p> È morta balbettò avvilito il conte, mentre la popolana guardava stupita la
					giovine, senza comprendere.</p>
            <p> Morta? Dove? Quando? Voi non lo sapete eh? Mia sorella ha almeno una tomba su
					cui pregare, la sua delle madri ha goduto la stima del mondo, la pace della
					famiglia, è morta benedetta, compianta. Ma la mia? È stata vilipesa, maledetta,
					errante, esposta a tutti gli insulti, a tutte le umiliazioni, si è trascinata
					morente per le strade di Milano, chiedendo pietà per sè, per la sua creatura...
					Chi può dire come è riuscita a salvarmi? Che ne è stato di lei, del suo misero
					corpo? Voi l'ignorate, è vero? Conte, io non sono più una bambina adesso; so
					quello che dico e quello che faccio. Mio padre voi? Ditemi che avete fatto per
					meritare che io vi dia un nome così sacro, un nome che dovrebbe far battere il
					mio cuore di ebbrezza, di commozione. Quando ero bambina, preferiste salvare la
					vostra vita piuttosto che la mia; fatta giovane ed onesta con tanti sacrifizii
					da questa povera donna, che per appianare la strada a me, che pure non ero sua
					figlia, avrebbe data la vita, mi mandaste dinanzi uno sciagurato perchè mi
					perdesse, facesse di me una vittima, che dovesse servire al tradimento di
					un'altra.</p>
            <p>Il conte che aveva chinato il capo, lo rialzò.</p>
            <p> È una menzogna: io nulla sapevo.</p>
            <p> Non negate... Diego stesso confessò il mercato infame concluso con voi, il cui
					prezzo, dovevano essere... le vostre stesse... creature...</p>
            <pb n="112"/>
            <p> Ignoravo la vostra storia, balbettò il conte colle labbra tremule, convulse.</p>
            <p> Credete di scusarvi col dirmi questo? proruppe con impeto Maria. Forse perchè
					figlia del popolo, ero meno degna di pietà, di rispetto, di vostra figlia? Ed
					avete voi risparmiata Adriana, che pur viveva al vostro fianco, che vi amava? E
					vi chiamate padre, venite a dirmi: "Tu sei mia figlia!" Ebbene no, io non vi
					conosco; è già troppo che abbia commesso un delitto per cagion vostra, vi abbia
					risparmiata una vergogna, porti il peso delle vostre colpe e non ne aggravi la
					mia innocente sorella: non voglio saper altro di voi, nè dovervi nulla. Io non
					avrò altro nome che quello datomi da mia madre adottiva, io non sarò che sua
					figlia!</p>
            <p>Così dicendo s'inginocchiò su di uno sgabello, dinanzi alla popolana, le appoggiò
					la testa sul seno.</p>
            <p>Annetta che l'aveva ascoltata in silenzio, in preda ad un'emozione
					indescrivibile, si curvò verso di lei, baciandola a lungo, con intensa passione;
					i suoi occhi erano pieni di lacrime.</p>
            <p>Il conte era impallidito sotto la contrazione di una sofferenza acuta.</p>
            <p> Dunque mi rinneghi? balbettò.</p>
            <p>Maria non rispose.</p>
            <p> Sono stato molto colpevole proseguì il conte ma vorrai tu essere inesorabile con
					me, che venni qui per riparare i miei torti, renderti il posto che ti aspetta,
					le ricchezze alle quali hai diritto?</p>
            <pb n="113"/>
            <p>La popolana sussultò combattuta fra il timore e lo sconforto; lo sconforto per
					quella poveretta, che sentiva meritevole di miglior destino; il timore di
					separarsi da lei.</p>
            <p> Vi ringrazio, signore disse Maria senza collera, ma senza emozione preferisco la
					povertà vicino a lei, che la ricchezza al vostro fianco.</p>
            <p> Ma non io intendo dividervi: ella verrà con te, nel mio palazzo.</p>
            <p> Non più, signore interruppe Maria con un accento d'indignazione frenata, che le
					rese la sua altera beltà la moglie di Mario Durini, uno degli eroi caduti sulle
					barricate di Porta Vittoria, la popolana che arrischiò la sua vita per la
					libertà, non può vivere sotto il tetto di chi ha traditi i suoi fratelli, la
					patria. Ed io porto il nome di quel morto glorioso, e di mia madre adottiva.</p>
            <p> Maria ha ragione, mormorò piano la popolana, che pur provò un senso di pietà per
					l'espressione di vergogna, comparsa sul viso infocato del conte.</p>
            <p> Sei crudele, disse questi a mezza voce.</p>
            <p> Sono giusta.</p>
            <p>Il conte cominciava ad irritarsi.</p>
            <p> E se io ti obbligassi a seguirmi?</p>
            <p>Maria si alzò in piedi con impeto, incrociando le braccia.</p>
            <p> Con quale diritto?</p>
            <p> Sono tuo padre.</p>
            <p> Come potrete dimostrarlo? Forse raccontando le vostre gesta passate? Se vi
					abbassaste fino ad <pb n="114"/>una così orribile confessione, forse avrei della
					compassione per voi, potrei perdonarvi, ma piuttosto che seguirvi, rinnegare chi
					mi ha dato più della vita, mi ucciderei.</p>
            <p>Era chiara, risoluta: l'espressione del suo viso... mostrava
						<corr>abbastanza</corr> che non mentiva.</p>
            <p>Il conte pure si era alzato e per un momento padre e figlia si tennero di fronte,
					guardandosi fissamente negli occhi; egli con una cupa rabbia nel cuore: Maria
					cercando dentro di sè la voce del sangue e non trovando che il grido della
					repulsione.</p>
            <p> Non vuoi dunque proprio nulla da me? disse il conte a denti stretti.</p>
            <p> Una sol cosa: che mi dimentichiate.</p>
            <p>Egli non aggiunse parola; si diresse lentamente; verso l'uscio; forse sperava
					all'ultimo momento che la figlia lo richiamasse, ma la giovine rimase immobile,
					muta presso la popolana.</p>
            <p>Il conte si morse le labbra e se ne andò sbatacchiando la porta.</p>
            <p>Allora Annetta stese verso la giovine le sue mani scarne e tremanti e con
					un'angoscia dolorosa, che rendeva la sua voce fievole, velata.</p>
            <p> Non ti pentirai un giorno balbettò di esserti mostrata inesorabile, d'averlo
					respinto? Non rimpiangerai le ricchezze alle quali rinunciasti?</p>
            <p> Ma non vale il tuo cuore più di tutte le ricchezze del mondo? Chi non andrebbe
					orgogliosa di chiamarsi tua figlia? Io rimpiango di non averti amata, apprezzata
					abbastanza, come meritavi: io <pb n="115"/>mi pento per i dolori che ti ho
					recati e le lacrime che ti feci versare. Ma non fu mia colpa: era destino.</p>
            <p>Maria sentiva la sua mente trascinata in un turbinio di pensieri tristi,
					lugubri.</p>
            <p>Però l'altera creatura si riscosse quasi subito e mettendo sulla guancia della
					popolana un bacio rovente.</p>
            <p> Io non voglio che te, madre mia replicò oh! chiamami sempre col dolce nome di
					figlia.</p>
            <p>Annetta sentì passarsi nel cuore un'ondata di gioia e mentre ricambiava con
					trasporto i baci di Maria, due grosse lacrime le caddero dagli occhi su quella
					fronte, che il dolore, la sventura avevano purificata!</p>
         </div>
         <div type="chapter" xml:id="IT004CONCL">
            <pb n="117"/>
            <head>CONCLUSIONE.</head>
            <p>Una scena dolorosa e sinistra si svolgeva nel palazzo del conte Ercole Patta.
					Adriana moriva. La scossa subita all'orribile, inaspettata rivelazione del
					marito, le aveva spezzata la vita.</p>
            <p>Crisi nervose violentissime si erano succedute senz'intervallo l'una all'altra,
					logorando il suo corpo, mettendo nel suo cervello delle allucinazioni tremende,
					che la facevano prorompere in grida strazianti, contorcersi fra terribili
					convulsioni.</p>
            <p>Erano stati chiamati a consulto le prime celebrità della scienza; si tentarono i
					rimedii più arrischiati, pericolosi, fu fatta viaggiare, la condussero in
					Isvizzera, in Germania, alle terme più rinomate; ma da tutti questi sforzi,
					queste prove, era uscita vieppiù affranta, coll'organismo intieramente
					distrutto. Ed allora i medici dichiararono che non vi era più nulla a fare.</p>
            <p>Adriana espresse il desiderio di ritornare a Milano e fu esaudita. Vi giunse
					morente.</p>
            <pb n="118"/>
            <p>Il primo giorno che ella riacquistò la facoltà di sentire, riflettere, pensare,
					fu sorpresa, trovando Gabriele al suo fianco.</p>
            <p> Come siete qui? sussurrò.</p>
            <p> Ebbi il permesso da vostro padre.</p>
            <p> E mio marito?</p>
            <p>Gabriele non rispose...</p>
            <p> Ma dove siamo? Che è successo?</p>
            <p>Tremava orribilmente e stringendosi colle mani la fronte...</p>
            <p> Ah! ricordo... ricordo tutto... ciò... che mi ha detto... Diego; andate...
					andate... Gabriele, se conosceste di chi sono figlia, se scopriste il tremendo
					segreto di mio padre.</p>
            <p> Quel segreto... è una menzogna.</p>
            <p> Che?... Che dite?...</p>
            <p> Che nulla vi ha nella vostra vita, nè in quella di vostro padre, di cui possiate
					arrossire.</p>
            <p>Il giovane parlava coll'accento della verità, ma Adriana non era convinta.</p>
            <p> Voglio vedere mio padre, parlar solo con lui esclamò andate a chiamarlo.</p>
            <p>Il conte non tardò a comparire. Benchè cercasse sorridere, il suo volto aveva un
					lividore di morte.</p>
            <p> Che desideri, mia cara? disse accostandosi al letto.</p>
            <p> Voglio che tu mi prometta di ricercare la fanciulla che un giorno abbandonasti,
					disse la giovane donna, con estrema emozione, fissandolo intensamente negli
					occhi.</p>
            <p>Il conte cadde nel laccio. Con voce debolissima, curvando addolorato il capo.</p>
            <pb n="119"/>
            <p> Lo farò, te lo giuro, rispose.</p>
            <p>Era una confessione, Adriana mandò un grido straziante.</p>
            <p> Ah! non mentiva adunque, Diego: oh! che infamia, figlia... di una spia... moglie
					di un miserabile... Dio... Dio... che ho fatto per punirmi così!...</p>
            <p>Da quel momento non si ebbe più speranza di salvarla: ella non volle più vedere
					alcuno, nemmeno Gabriele; si diceva indegna di lui, di tutti.</p>
            <p>Il conte fu costretto a non più varcare la soglia della stanza di sua figlia,
					perchè la presenza di lui, la faceva cadere in terribili convulsioni.</p>
            <p>La sera in cui il medico annunziò che Adriana non avrebbe trascorsa la notte, il
					conte, come pazzo dal dolore, si trascinò sulle ginocchia al letto di sua
					figlia, balbettando fra i singhiozzi: Perdono, perdono...</p>
            <p>Adriana lo sentì. Da qualche momento una gran calma si era succeduta nella sua
					anima... alla tempesta di prima.</p>
            <p>Aveva ricevuti i Sacramenti e le parole che il Sacerdote, le aveva rivolte,
					allorchè essa gli confessò di non aver la forza di perdonare a coloro che le
					fecero tanto male, le rimasero impresse nella mente.</p>
            <p> Non dite così figlia mia, non siate meno clemente di Dio. Per ogni peccato
					misericordia, e ricordate che basta talvolta una lacrima sincera di pentimento a
					scontare una vita d'iniquità...</p>
            <p>E suo padre piangeva ai suoi piedi, supplicava di perdonarlo?</p>
            <pb n="120"/>
            <p>Adriana non resistette, le sue labbra serrate si apersero a mezzo ed un nome ne
					sfuggi.</p>
            <p> Papà.</p>
            <p>Era proprio lei che l'aveva chiamato?...</p>
            <p>Il conte la fissò un istante cogli occhi velati, foschi, umidi, poi chiese
					tremando: Mi perdoni?</p>
            <p> Sì...</p>
            <p>Oh! il grido delirante di gioia! Quanti baci lunghi, ardenti sulla fronte di
					lei!</p>
            <p>Ma sentendo che diveniva di ghiaccio, impallidì spaventosamente...</p>
            <p> Adriana... non morire... non morire...</p>
            <p> È Dio... che lo vuole... E poi che farei ancora al mondo... legata... a
					quell'uomo...</p>
            <p> Tu sei libera, libera, puoi sposare Gabriele, che ti ama sempre... morrà senza
					di te...</p>
            <p>Il conte non si aspettava l'effetto terribile, fulminante prodotto dalle sue
					parole...</p>
            <p>Lo sciagurato credeva che facendo balenare una speranza di felicità avvenire
					nell'anima della figlia, l'avrebbe ritornata da morte a vita...</p>
            <p>Ma l'esistenza di Adriana non era più attaccala che ad un lievissimo filo: la
					minima emozione avrebbe bastato a romperlo.</p>
            <p>La notizia che si trovava libera, valeva come l'annunzio di morte del marchese
					Diego... E come era avvenuta? Era forse Maria che si era vendicata? E dove si
					trovava la giovane? Morta forse anche lei, dacchè nessuno gliene aveva
					parlato?</p>
            <p>Adriana aprì la bocca per domandare, ma dal suo petto non sfuggì che un grido
					rauco, inarticolato,<pb n="121"/> che si spense in un debole singhiozzo. E le
					labbra restarono aperte, l'occhio si estinse, il corpo divenne immobile...</p>
            <p>Era spirata...</p>
            <p>Il conte rimase per alcuni secondi a guardarla con occhio stralunato: i suoi
					denti si urtavano.</p>
            <p>Poi quando cominciò a capire che tutto per Adriana era finito, ebbe un grido di
					belva ferita a morte e fuggì stringendosi le tempia fra le mani, gemendo,
					urlando: Sono io... io che l'ho uccisa!</p>
            <p>................................</p>
            <p>Il giorno che Adriana venne seppellita nel Cimitero Monumentale, un giovane che
					aveva assistito di nascosto, dietro un alto mausoleo, ai minimi particolari
					della funebre cerimonia, attese che tutti se ne fossero andati, poi lasciò il
					suo nascondiglio per avvicinarsi a sua volta a quella tomba scavata di fresco e
					inginocchiatosi si mise a piangere, a singhiozzare come un fanciullo...</p>
            <p>Poi quello straziante dolore parve calmarsi... ed il giovane data una rapida
					occhiata attorno, trasse di tasca una rivoltella.</p>
            <p>Ma allora una voce sorse dietro di lui...</p>
            <p> Fermatevi, signor Gabriele disse voi non avete il diritto di uccidervi su questa
					tomba.</p>
            <p>Egli si rivolse con impeto e vide dietro a sè Maria, vestita a bruno, ancor
					pallida e sofferente, ma i cui occhi gettavano lampi, il cui fiero atteggiamento
					imponeva.</p>
            <p> Voi! esclamò il giovane balzando turbato in piedi. E perchè m'impedite di morir
					qui?</p>
            <pb n="122"/>
            <p> Perchè invece di dare in tal modo un supremo segno d'amore all'infelice Adriana,
					disonorereste la sua memoria.</p>
            <p>Gabriele ebbe un brusco sussulto.</p>
            <p> Che dite?</p>
            <p> La verità: il sangue che scorre sopra una tomba, lascia sempre una macchia, che
					nulla vale a detergere, è una profanazione, un sacrilegio. Non ha sofferto
					abbastanza la povera martire in vita, volete turbarla anche da morta? Se
					l'esistenza vi pesa, fate come me: dedicatela tutta a qualcuno che vi ami, pur
					avendo sacro il ricordo della donna amata. Non avete un padre... voi, una
					madre?</p>
            <p>Gabriele divenne livido...</p>
            <p> Li avevo dimenticati mormorò grazie di ricordarmelo.</p>
            <p>Un sospiro d'immenso refrigerio sollevò il petto di Maria: ella stese la mano al
					giovane.</p>
            <p> Voi siete buono disse siete onesto, nella vostra anima non vi sono rimorsi:
					potete essere ancora felice.</p>
            <p>Egli scosse il capo...</p>
            <p> Ebbene vivete per il dolore aggiunse dolcemente Maria sarà questa la più
					splendida prova d'amore che darete ad Adriana, la quale vi sorriderà dal
					cielo.</p>
            <p>Le lacrime velavano gli occhi di Gabriele.</p>
            <p> Piangete? Siete salvo disse ancora Maria ah! se potessi anch'io trovar delle
					lacrime.</p>
            <p>Ebbe un fremito, ma si rimise tosto... e con accento velato, triste.</p>
            <pb n="123"/>
            <p>Volete che preghiamo insieme sulla tomba di quella martire? mormorò...</p>
            <p>................................</p>
            <p>Il conte Patta, dopo la morte di Adriana, tentò altri passi verso Maria, sperando
					d'indurla a più miti consigli.</p>
            <p>Ma la giovine si mostrò meno clemente della sorella: non seppe nè perdonare, nè
					dimenticare.</p>
            <p>Ella evitò sempre di parlare di suo padre e sarebbe morta prima di rivelare il
					suo segreto, che Annetta solo conosceva.</p>
            <p>Ma ogni settimana, Maria non mancava mai di recarsi a pregare sulla tomba di
					Adriana, dove veniva sempre raggiunta da Gabriele...</p>
            <p>L'una serbava sacro il culto dei ricordi, l'altro quello dell'amore!</p>
            <p>FINE.</p>
         </div>
      </body>
      <back>
         <div type="notes">
            <head>INDICE</head>
            <note type="gloss" xml:id="note1"> La maschera misteriosa</note>
            <note type="gloss" xml:id="note2"> - Cuore di popolana</note>
            <note type="gloss" xml:id="note3"> - Il segreto di un milionario</note>
            <note type="gloss" xml:id="note4"> - Il Genio del male</note>
            <note type="gloss" xml:id="note5">V. - Tradimento</note>
            <note type="gloss" xml:id="note6">VI. - Vittime e seduttore</note>
            <note type="gloss" xml:id="note7">VII. - Le conseguenze di un'infamia</note>
            <note type="gloss" xml:id="note8">VIII. - Rivelazioni</note>
            <note type="gloss" xml:id="note9">IX. - La vendetta della tradita </note>
            <note type="gloss" xml:id="note10">X. - Le deposizioni</note>
            <note type="gloss" xml:id="note11">XI. - Un mistero svelato</note>
            <note type="gloss" xml:id="note12">XII. - Padre e figlia</note>
         </div>
      </back>
   </text>
</TEI>
